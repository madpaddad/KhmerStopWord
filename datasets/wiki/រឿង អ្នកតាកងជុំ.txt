
រឿង  អ្នកតា កង ជុំ
នៅ ភូមិ កុមារ រាជ  ស្រុក បាទី  ខេត្ដ តាកែវ  ក្នុង អតីតកាល យូរអង្វែង ហើយ នោះ  មាន បុរស ម្នាក់ ឈ្មោះ  កង  ប្រពន្ឋ ឈ្មោះ  ជុំ  ។  អ្នក ទាំង ពីរ នេះ តាំងពី  ភប់ ប្រសព្វ គ្នា រកស៊ី មក  ចេះតែ ក្រ ទៅ ៗ  លំបាក តោក យ៉ាក វេទនា ជា ទីបំផុត  នឹក អៀនខ្មាស ចំពោះ អ្នកស្រុក ជិតខាង  ណាស់  ដោយ នឹក ថា  ម្ដេចក៏ គេ រកស៊ី ចេះតែ មាន ទៅ ៗ  ឯ ខ្លួនឯង ម្ដេច ក៏ ចេះតែ ក្រ ?  ។  គិត ដូច្នេះហើយ  ក៏ បបួល  ប្ដី ប្រពន្ឋ រត់ ចេញ ពី ស្រុក ទៅ ព្រៃ  ធ្វើ ចម្ការ  ដាំ ដំណាំ គ្រប់ បែប  នៅ ទី មួយ ឆ្ងាយ ពី គេ ។  នៅ កន្លែង នោះ គេ សង់ ខ្ទម តូច មួយ  គ្រាន់ នឹង ជ្រក នៅ បណ្ដោះអាសន្ន ប៉ុណ្ណោះ  ។  លុះ យូរ ៗ ទៅ  ឈ្មោះ នាង ជុំ  ប្រកបរបរ រកស៊ី ចេះតែ ចម្រើន ឡើង ៗ  ក៏ បាន រុះ  រើ ផ្ទះ របស់ ខ្លួន ពី កន្លែង ចាស់  យកមក សង់ ត្រង់ កន្លែង ចម្ការ របស់ ខ្លួន នោះ  ឯ ឈ្មោះ កង  និង នាង ជុំ  ទាំង ពីរ នាក់ នេះ  ជា មនុស្ស  សុចរិត  ទៀង ត្រង់  មាន ធម៌ សប្បុរសសង្គ្រោះ ដល់ អ្នក កំសត់  អត់ឃ្លាន ឯទៀត ណាស់  ហៅ គេ ឯង ឱ្យ មក នៅ  ជាមួយ ផង ក៏ មាន ។  មិន យូរ ប៉ុន្មាន  អ្នក ទាំង ពីរ បាន ក្លាយទៅជា អ្នក មាន ស្ដុក ស្ដម្ភ មាំ មួន ជាង គេ  មាន បរិវារ ក៏ ច្រើន ។  ចំណែក អ្នក ដែល ក្រខ្សត់ ឯទៀត ៗ ក៏ តែងតែ ចូលទៅ ខ្ចី បុល  ស្រូវ អង្ករ ប្រាក់កាស  អំពី ឈ្មោះ កង  នាង ជុំ  គ្រប់ គ្នា តែ អ្នក  ទាំង ពីរ នេះ តាំងពី ទៅ នៅ ទីកន្លែង នោះ  បាន ធ្វើ កន្លែង មួយ សម្រាប់ អុជ ទៀន ធូប បូជាដាក់ នំ ចំណី សែន  ជាធម្មតា រៀងរាល់  ថ្ងៃ  ។  អ្នកជិតខាង ឃើញ អ្នក ទាំង ពីរ ធ្វើ ដូច្នោះ  ក៏ នាំគ្នា ធ្វើ តាម  លុះ អ្នក ទាំង ពីរ ចាស់ជរា ស្លាប់ បាត់ ទៅ  អ្នកស្រុក នៅឯ  ក្រោយ ក៏ នាំគ្នា បូជា កន្លែង នោះ ជាប់ រហូតមក  ។  កន្លែង នោះ ដើម ឡើយ គេ ហៅ ថា  ចម្ការ  តា កង  យាយ ជុំ  លុះ ដល់ មក  ខាងក្រោយ ក៏ ក្លាយទៅជា ហៅ ថា  អ្នកតា កង ជុំ  រហូតមកដល់ សព្វ ថ្ងៃ នេះ  ។  មាន កូនប្រុស តា កងយាយ ជុំ ម្នាក់ ឈ្មោះ  ឈុំ  ជា អ្នកកាន់កាប់ ថែរក្សា អ្នកតា កង ជុំ នេះ  តែ មិន បាន ជាន់ ទេ  គ្រាន់តែ បាំង ម្ដង ៗ  ក្នុង ពេល ដែល គ្រូ ឈុំ  ត្រូវ ទៅ ព្យាបាល  ជម្ងឺ ឱ្យ បាន ដឹង ជាមុន ថា  ជម្ងឺ នេះ មើល បាន  ជម្ងឺ នេះ មើល មិន បាន តែ ប៉ុណ្ណោះ  ។  សព្វ ថ្ងៃ នេះ  អ្នកស្រុក តែងតែ គោរព បូជា ។  កាលបើ ស្រុក មិន ស្រួល ដោយ មាន ជម្ងឺ រាតត្បាត  គេ បបួលគ្នា ធ្វើ បុណ្យ  កំសាន្ដ ស្រុក  សុំ ឱ្យ បាន សេចក្ដីសុខ សប្បាយ  មាន និមន្ដ ព្រះសង្ឃ ៨ អង្គមក ឆាន់  សូត្រ ធម៌ ដារ  មាន ធម៌ កុសលា ជាដើម  ហើយ មាន រៀប ធ្វើ រទេះ សេះ - គោ - ក្របី - ដំរី  ដោយ ដើម ចេក ផ្ទុក ដោយ ចំណី គ្រប់ មុខ ក្នុង នោះ  ប ព្ទាូន ទៅ ដើម្បីឱ្យ បាន សេចក្ដីសុខ សប្បាយ  ។  កាលបើ ធ្វើ បុណ្យ រួច  កាលណា  ក៏ ឃើញ ស័ក្ដិ៏ សិទ្ឋិ ប្រាកដ មែន  ។  ម្យ៉ាងទៀត  បើ ដល់ ខែពិសាខ ហើយ  មិន មាន ភ្លៀង  អ្នកស្រុក បបួលគ្នា ធ្វើ  បុណ្យ បួងសួង សុំ ទឹកភ្លៀង  ដូច រៀបរាប់ ខាងក្រោម នេះ  ។  ពី ល្ងាច និមន្ដ ព្រះសង្ឃ ៤ អង្គ  សូត្រ ធម៌ ប្រែ អាកាស  មាន សូត្រ  ធម៌ ជ័យន្ដោ ជាដើម  រៀង ធ្វើ រាជវិតិ ព័ទ្ឋ ជុំវិញ  ឱ្យ លោក គង់ ខាងក្នុង  ពួក ឧបាសក  ឧបាសិកា នៅ ខាងក្រៅ  មាន បាត្រ ៤  គ្រប់ លោក ទាំង ៤ អង្គ  ទឹក អប់ ដាក់ គ្រប់ បាត្រ ទាំង ៤  ឱ្យ លោក សូត្រ ធម៌ បាច ទឹក គ្រប់ ទិស ទាំង ៤  គេ ធ្វើ ពិធី នេះ នៅ ចំពោះ  មុខ អ្នកតា  លុះ ព្រឹកឡើង  ទើប និមន្ដ ព្រះសង្ឃ ច្រើន អង្គ  ( មិន មាន កំណាត់ )  គឺ បើ លោក ក្នុង វត្ដមាន ប៉ុន្មាន  គេ និមន្ដ ទាំង  អស់ ទៅ កន្លែង អ្នកតា  មានអាចារ្យ  ៣ នាក់ រៀបស្លាធម៌ ១ គូ  ចម្អាប ១ ស្ពក  បង្អែម ១ ថា ស  ដាក់ ចំពោះ មុខ អ្នកតា  ហើយ នាំំ គ្នា យក បាយ មក រាប់បាត្រ និមន្ដ  ព្រះសង្ឃ  សូត្រ ធម៌  កុសលា  ជាដើម  រួច ប្រគេន ព្រះសង្ឃ ឆាន់ អាចារ្យ នាំគ្នា អុជ  ទៀន ធូប បួងសួង សុំ ទឹកភ្លៀង  ហើយ  ចាប់ ចម្អាប  និង បង្អែម គ្រប់ មុខ យកមក ថ្វាយ អ្នកតា  ។  ឯ អាស្រម អ្នកតា នោះ  មាន ទំហំ ២ ម . បួន ជ្រុង  សសរ ឈើ  ប្រក់ ក្បឿង  មានរាន ហាល ខាងមុខ ១ ម ,  មាន ដើមឈើ ធំ ៗ ខ្ពស់ ៗ ពី ខាងត្បូង  ខាងកើត  ខាងជើង  និង ខាងលិច  មាន ភ្នំ មួយ ឈ្មោះ ភ្នំ ទ ទា  បានជា បោៅ ថា  ភ្នំ ទទា  ពីព្រោះ ភ្នំ នោះ  សម្បូរ ដោយ សត្វ ទទា  ព្រាន ទាក់  សត្វ តែងតែ  មក ទាន់ នៅ ភ្នំ នោះ  បាន ជាប់ ឈ្មោះ ថា  ភ្នំទទា ៗ រហូតមកដល់ សព្វ ថ្ងៃ នេះ  ។  នៅលើ ភ្នំ នោះ មាន វត្ដ មួយ  ហៅ ថា  វត្ដ ភ្នំ ទទា ដែរ  មាន ព្រះសង្ឃ ជាច្រើន អង្គ គង់ នៅ រៀនសូត្រ ធម៌ វិន័យ មាន រៀប ធ្វើជា ជណ្ដើរ  ដោយ បេតុង អាមេ  ពី ជើង ភ្នំ រហូតដល់ កំពូល ភ្នំ  ។  ឯ ភ្នំ នោះ មាន កំពស់ ប្រហែល  ១០០  ម .  ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>