
រឿង ហោរ និង តា ចាស់ ដូន ចាស់
កាលពី ព្រេង នាយ មាន ហោរ ម្នាក់ ជា អ្នក ទាយ  គន់ គុរ មើល ឆុត ណាស់  ហោរ នោះ នៅ ស្រុក ជាមួយនឹង តា ចាស់ យាយ ចាស់  ។  មាន កាល ថ្ងៃ មួយ  តា ចាស់ ដូន ចាស់ គាត់ នាំគ្នា ទាំង ពីរ នាក់ ទៅ នេសាទ ត្រី នៅ បឹង ក្បែរ ភូមិ គាត់  ។  ពេល នោះ គាត់ រុត បាន ត្រី រស់  ១ ហើយ និង បាន ទន្សាយ លង់ទឹក ១  ដល់ ល្ងាច គាត់ ត្រឡប់មក ផ្ទះ វិញ គាត់ យក ទន្សាយ គ្រប នឹង អង្រុត ទុក នៅ កណ្តាល ច្បារ បន្លែ ខាងមុខ ផ្ទះ គាត់ ,  ត្រី រ៉ស់  គាត់ ដាក់ ទ្រុង ប្រោះ ទុក ក្នុង ត្រពាំង នៅជិត ច្បារ បន្លែ គាត់  ក្បែរ កន្លែង ទុក ទន្សាយ ។  ដល់ ព្រឹក ឡើង  តា ចាស់ យាយ ចាស់ គិត គ្នា ថា  « យើង ទៅ រក ហោរ ទាយ មើល ថា ព្រឹក នេះ យើង បាន ម្ហូប អ្វី ស៊ី ?  បើ ហោរ នោះ ទាយ ត្រូវ សឹម ជឿ ថា ពូកែ មែន  ព្រោះ ចាប់ បាន ត្រី រ៉ស់  ១  ទន្សាយ ១  បម្រុង នឹង ទុក ធ្វើ ម្ហូប អាហារ ស៊ី ព្រឹក នេះ ហើយ »  ។
ដល់ ព្រមព្រៀង គ្នា ស្រេច ហើយ  ក៏ ដើរ ទៅ លុះ ទៅដល់ មុខ ផ្ទះ ហោរ នោះ  តា ចាស់ ក៏ ស្រែក សួរ ទៅ ម្ចាស់ ផ្ទះ ថា  «  អើ អ្នក អើយ !  លោកគ្រូ នៅ ៗ ហ្នឹង ឬ ?  » ។  ម្ចាស់ ផ្ទះ ក៏ ប្រាប់ មក តា ចាស់ ដូន ចាស់ ថា  « គាត់ នៅ នេះ មាន ការ អ្វី ?  តា យាយ អញ្ជើញ ចូលមក !  » ។  តា ចាស់ យាយ ចាស់ នោះ គ្នា ចូលទៅ បន្តិច  ហោរ ដណ្តឹង សួរ មក តា យាយ ថា  « ចុះអញ្ជើញ មក នេះ  មាន ការ អ្វី ?»  ។  តា ចាស់ យាយ ចាស់
ជម្រាប ទៅ ហោរ វិញ ថា  « ខ្ញុំ មក នេះ  មាន ការ បន្តិច ,  សូម លោក គ្រូ មេត្តា ករុណា ចុះ »  ។  ហោរ សួរ ថា  « មាន ការ អ្វី ?  ចូរ ថា មក ចុះ !  »  ។  តា ចាស់ យាយ ចាស់ ថា  « ឱ លោកគ្រូ អើយ !  យើងខ្ញុំ ទាំង ពីរ នាក់ នេះ
អត់ ម្ហូប អាហារ ទទួលទាន  ពីរ បី ថ្ងៃ ហើយ ,  តើ ព្រឹក នេះ នឹង បាន អ្វី ទទួលទាន ឬ ទេ ?  »  ។  ហោរ ចាប់ ក្តារ ឆ្នួន ឡើង  វាយ លេខ មើល ឲ្យ តា យាយ  មើល រួចស្រេច  ក៏ ជម្រាប តា យាយ ស ថា  «  ព្រឹក នេះ
តា យាយ ឯង  មុខ តែ លិទ្ធ ប្រហុក ក្នុង ពាង !»  ។  តា យាយ ឮ ហោរ ថា ដូច្នោះ ក៏ នឹក ក្នុង ចិត្ត ថា  « ហោរ នេះ  គ្មាន ពូកែ ទេ  ទាយ ផ្តេសផ្តាស សោះ , យើង កុំ ជឿ !»  គិត តែ ប៉ុណ្ណោះ ក៏ នាំគ្នា លាហោរមក ផ្ទះ វិញ
ហើយ យាយ ក៏ ប្រើតា ឲ្យ ទៅ ចាប់ យក ត្រី ពី ទ្រុង ទៅ ធ្វើក្បែរ ត្រពាំង ជិត ផ្ទះ  តាលូក ចាប់ ត្រី យកមក ក្រៅ ត្រី វា បម្រះ រួច  លោត ចុះ ត្រពាំង ទៅ  ។  តា ក៏ ស្ទុះ ទៅ យក អង្រុត ដែល គ្របទន្សាយ មក ដេញ រុត ត្រី  ។  ឯទន្សាយ នៅក្នុង អង្រុត នោះ ក៏ ផ្អើល រត់ បាត់ ទៅ ទៀត  ។  យាយ មើល ពីលើ មក ឃើញ ទន្សាយ រត់ ចូល ទៅក្នុង ព្រៃ  ក៏ ស្រែក ប្រាប់ ថា  « តា ៗ !  ទន្សាយ រួចទៅហើយ !»  ។  តា ប្រាប់ ទៅវិញ ថា  « ឯង  សម តែ ស៊ី ប្រហុក ក្នុង ពាង  ដូច គេ ទាយ ពី ព្រឹក ម៉ិញ នោះ ឯង  »  ។  តា ឮ យាយ ថា ដូច្នោះ  ក៏ នឹកឃើញ ថា  « គ្រូ ទាយ ឆុត មែន »  ដល់ ពេល បាយ ព្រឹក  តាម ចាស់ ដូន ចាស់ ក៏ នាំគ្នា ស៊ី ប្រហុក ក្នុង ពាង ដូច ហោរ ទាយ ឲ្យ នោះ ឯង  ។  ទើប តា ចាស់  ដូន ចាស់ ដូន ចាស់ ជឿ ថា  « ហោរ ចេះដឹង ត្រឹមត្រូវ តាម ក្បួន តម្រា ប្រាកដ មែន »  ។
កុំ អាន អួត អាត្មា  ត្មះតម្រាប្រាជ្ញ ព្រេង នាយ
ប្រជុំ រឿង ព្រេង ខ្មែរ ភាគ ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>