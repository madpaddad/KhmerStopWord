
រឿង ពស់ កេងកង
កាលពី ព្រេង នាយ នៅលើ ដី យើង នេះ គ្រប់ ស្រុក ទាំងអស់ មិន មាន ពស់ ពិស  និង  ពស់ ឥត ពិស ទេ  មាន តែ ពស់ កេងកង ។  មាន និទាន ថា  កាលពី ដើម ឡើយ មាន មនុស្ស ពី នាក់ ប្តី ប្រពន្ធ ។  ប្រពន្ធ ឈ្មោះ នាង នី  មាន កូនស្រី មួយ  ឈ្មោះ នាង អេត ។  ប្តី នោះ ទៅ ជួញ អង្កាំ បាត់ ជា យូរអងែ្វង ។  ថៃ្ង មួយ អស់ បងប្អូន ជិតខាង គេ បបួលគ្នា ទៅ រក អុស  ឯ នាង នី លឺ គេ បបួលគ្នា ក៏ ទៅ ជាមួយនឹង គេ ដែរ  យក នាង អេត ជា កូន ទៅ ជាមួយ ផង ។  លី ដឹង ចូល ទៅក្នុង ព្រៃ  បាន ឃើញ អុស មួយ ធំ  នាង នីយក ដឹង ពុស អុស ។  លុះ ពុស យូរ បន្តិច ទៅ ដឺង ក៏ រង្គោះ ធ្លាក់ ទៅក្នុង រន្ធ ពស់ ។  នាង នី មើលទៅ ឃើញ ដឹង ថា រន្ធ ពស់ កេងកង ក៏ និយាយ នឹង ពស់ នោះ ឲ្យ ហុច ដឹង ឲ្យ ។  ឯ ពស់ កេងកង ឆ្លើយ ឡើង ថា  « អើ !  បើ នាង ឯង ដោយ អញ ធ្វើជា ប្រពន្ធ អញ  ទើប អញ ឲ្យដឹង  បើ នាង ឯង មិន ដោយ អញ ធ្វើជា  ប្រពន្ធ អញ នោះ  អញ មិន ឲ្យដឹង ទេ » ។  នាង នី លឺ ពស់ កេងកង ថា ដូ ចេ្នះ ហើយ  ហេតុតែ ជា ស្រី ខូច ក៏ ព្រម  ទទួល ថា  « អើ !  លែងតែ អ្នកឯង ឲ្យដឹង មក ចុះ ចាំ ល្ងាច ឲ្យ មេ អេត មក ហៅ » ។  ពស់ កេងកង លឺ នាង នី ថា ដូច្នោះ  ក៏ ឲ្យដឹង មក ។  នាង នី ផ្តាំ ថា  « ដល់ ល្ងាច សឹម ឲ្យ មេ អេត មក ហៅ » ។  ហើយ នាង នី ក៏ ទូល អុស ទៅ ផ្ទះ  ជាមួយ នាង អេត ។  លុះ ដល់ ព្រលប់ នាង នី ក៏ ប្រើ នាង អេត ជា កូន ទៅ ហៅ ពស់ កេងកង ។  នាង អេត ទៅដល់ រន្ធ ពស់ ឆ្លើយ ថា  « ពស់ កេងកង !  ៗ  នាង នីឲ្យ ហៅ » ។  ឯ ពស់ កេងកង លឺ ហើយ ចេញមក ។  នាង អេត ឃើញ ពស់ ក៏ ភ័យ ព្រឺ ស្ញើបអស់ ទាំង ខ្លួន  ប៉ុនែ្ត ខ្លាច ម្តាយ ព្រោះ ម្តាយ ប្រើ មក ក៏ ខំ សង្កត់ចិត្ត នាំ ពស់ ទៅ ផ្ទះ ។  ពស់ នោះ  ធំ ណាស់ លូន ទៅលើ ស្មៅ បាក់ រាបអស់ ។  ដល់ ផ្ទះ ហើយក៏ ឡើង ទៅ ដេក ជាមួយនឹង នាង នី ។  នាង នី និយាយ នឹង ពស់ កេងកង ថា  « ខ្ញុំ មាន ប្តី  ឥឡូវនេះ គាត់ ទៅ ជួញ អង្កាំ ពីរ បី ឆ្នាំ មក ម្តង ៗ » ។  ពស់ កេងកង សួរ ថា  « ប្តី នាង  ឯង នៅ ប៉ុន្មាន ខែ ប៉ុន្មាន ថៃ្ង ទៀត ទើប មកដល់ ?  »  នាង នី ឆ្លើយ ថា  » មិន ដឹង ជា ប៉ុន្មាន ខែ  ប៉ុន្មាន ថៃ្ង  ទៀត មកដល់ ទេ » ។  ពស់ កេងកង លា នាង នី ទៅ រូង វិញ  នាង ផ្តាំ ថា  « បើ ប្តី ខ្ញុំ មក  ខ្ញុំ មិន ឲ្យ មេ អេត ទៅ ហៅ ទេ  អ្នក កុំ មក ។  បើ ប្តី ខ្ញុំ មិន ទាន់ មក នោះ ខ្ញុំ ប្រើ មេ អេត ឲ្យ ទៅ ហៅ អ្នក សឹម អ្នក មក » ។  ពស់ កេងកង ក៏ ទៅ រូង វិញ ទៅ ។  រាល់ តែ ល្ងាច នាង នី ប្រើ មេ អេត ឲ្យ ទៅ ហៅ ពស់ កេងកង ។  នាង អេត ខ្លាច ម្តាយ ក៏ ទៅ តាម ពាក្យ ម្តាយ ប្រើ  ប៉ុនែ្ត ក្នុង ចិត្ត ខ្លាច ពស់ នោះ ណាស់  ដ្បិត ពស់ នោះ ធំ ហើយ វែង ផង  មួយ ទៀត ខឹង ក្នុង ចិត្ត ដ្បិត ម្តាយ  សាហាយ នឹង ពស់ ។  នាង អេត ទៅដល់ មាត់ រូង ហៅ ថា  « ពស់ កេងកង !  ៗ  នាង នីឲ្យ ហៅ »  ។  ពស់ កេងកង  លឺ ក៏ លូន ចេញមក ហើយ ឆ្លើយ ថា  » អេត អើយ អេត !  បើ អញ ទៅ  ឱ ពុក អេត នឹង កាត់ អញ ដាច់  » ។
នាង អេត  ឆ្លើយ ថា  « ឱ ពុក អញ ទៅ ជួញ អង្កាំ ពីរ - បី ឆ្នាំ មិន ទាន់ មកដល់ » ។  ពស់ កេងកង បាន លឺ នាង អេត ប្រាប់ ដូច្នោះ  ក៏ លូន ចេញ ពី រន្ធ មក  ហើយ ចេះតែ ទៅ រាល់ ថៃ្ង ។  នាង នី សាហាយ ពស់ កេងកង ទាល់តែ ផើម ។  ដល់ យូរ បនិ្តច ទៅ  ប្តី នាង នី មកពី ជួញ អង្កាំ វិញ ឃើញ នាង នី ពោះ ធំ ក៏ នឹកសង្ស័យ  ក៏ សួរ នាង អេត ជា កូន ។  នាង អេត  ប្រាប់ ឱ ពុក ថា  « ម៉ែ គាត់ សាហាយ នឹង ពស់ កេងកង ។  តែ វេលា ព្រលប់ កាលណា ឲ្យ តែ ខ្ញុំ ទៅ ហៅ រាល់ ថៃ្ង » ។  ឪពុក លឺ នាង អេត ប្រាប់ ដូច្នោះ  ក៏ និយាយ នាង អេត ថា  « ដល់ ល្ងាច ហង ឯង ទៅ ហៅ ពស់ នោះ មក ទៀត  អញ កាប់ វា  នៅ មាត់ទ្វារ  ហើយ ហង ឯង កុំ ឲ្យ ម្តាយ ហង ឯង ដឹង » ។  ឯ នាង អេត លុះ ដល់ ព្រលប់ ក៏ ទៅ ហៅ ពស់ កេងកង ថា  » ពស់ កេងកង !  ៗ  នាង នីឲ្យ ហៅ » ។  ពស់ កេងកង លឺ ហើយ ឆ្លើយ ថា  » អេត អើយ អេត !  បើ អញ ទៅ  ឪពុក អេត នៅ កាត់កអញ ដាច់ » ។  នាង អេត ឆ្លើយ ថា  « ឱ ពុក អញ ទៅ ជួញ អង្កាំ ពីរ - បី ឆ្នាំ មិន ទាន់ មកដល់ » ។  ពស់ កេងកង លឺ នាង អេត ប្រាប់ ដូច្នោះ  ស្មាន ថា ឪពុក មិន ទាន់ មកពី ជួញ អង្កាំ មែន  ក៏ ទៅ ដូច សព្វ ដង ។  ឯ ឪពុក  នាង អេត កាន់ ដាវ ពួន នៅ មាត់ទ្វារ ចាំ កាប់ ។  ពស់ កេងកង លូន ចូល មាត់ទ្វារ បន្តិច  ឪពុក នាង អេត កាត់ ដាច់  ហើយ កាត់ មួយ កំណាត់ ខាង កន្ទុយ យក ទៅ ដាក់ លើ ស្កាក  មួយ កំណាត់ ខាង ក្បាល យក ទៅ ដាក់ លើ មែក ពុទ្រា  ឯ កណ្តាល ខ្លួន ឲ្យ នាង អេត យក ទៅ ព ន្លួះ ពន្លាត់ សែ្បក ចោល  ហើយ ផ្តាំ នាង អេត ថា  « កុំ ឲ្យ ម្តាយ ហង ដឹង  តែ ត្រូវ ទុក សាច់ ស្ល ឲ្យ ម្តាយ ហង ឯង ស៊ី » ។  ឪពុក នាង អេត ក៏ លាង ឈាម ពស់ ជ្រះអស់ មិន ឲ្យ មាន សល់ ។  ឯ នាង នី ពុំ បាន ដឹង ថា ប្តី កាប់ ពស់ ជា សាហាយ ស្លាប់ ទេ  ព្រោះ ពេល នោះ នាង នី មិន នៅ  ទៅ សួរ បងប្អូន នៅ ផ្ទះ ឆ្ងាយ ។  លុះ ព្រឹកឡើង នាង អេត យក សាច់ ពស់ ទុកឲ្យ នាង នី ជា ម្តាយ ស៊ី ។  នាង នី ឃើញ សម្ល ខ្លាញ់ រ លើ ប ទាំង ចាន ឆ្នាំង  ក៏ សួរ នាង អេត ថា  « បាន សាច់ អ្វី ស្ល អេត ?»  នាង អេត ប្រាប់ ថា  « សាច់ ជ្រូក » ។  នាង នី នឹក គិតស្មាន ថា  សាច់ ជ្រូក មែន ក៏ ដួស សម្ល យកមក ស៊ី បាយ ។  កាល នាង អេត ដួស សម្ល យកមក ឲ្យ នាង នី ជា ម្តាយ ស៊ី  មាន កែ្អក មួយ វា ឃើញ ក្បាល ពស់ ដាក់ លើ មែក ពុទ្រា  វា ចង់ ស៊ី សាច់ ពស់  វា បូល ថា  « ក៏ ឡូវ ៗ កេ្លម ក្លម លេច សាច់់ ប្តី ឯង  នាង នី កំពុងតែ ស៊ី បាយ លឺ កែ្អក បូល  ដូច្នោះ ក៏ មើលទៅ លើ ដើម ពុទ្រា ឃើញ ក្បាល ពស់ កេងកង លើ មែក  ហើយ នាង នី នឹក អាណិត ស្រក់ ទឹក ភែ្នក  តែ នាង នី ពុំ ហ៊ាន នយំ  ព្រោះ ខ្លាច ប្តី ដែល អង្គុយ ស៊ី បាយ ជាមួយគ្នា ។  ប្តី ឃើញ នាង នី ស្រក់ ទឺក ភែ្នក ក៏ សួរ ថា  « ហេតុ មេ្តច បានជា ស្រក់ ទឹក ភែ្នក ?» ។  នាង នី ឆ្លើយ ថា  « ស៊ី បាយ ក្តៅ សម្ល ក្តៅរលឹក កូន ចៅ រលោង ទឹក ភែ្នក » ។  ឯ កែ្អក នោះ ចេះតែ បូល  » ក៏ ឡូវ ៗ  ក៏ កេ្លម ក្លម លេប សាច់ ប្តី ឯង  ក្បាល ដាក់ លើ មែក ពុទ្រា  កន្ទុយ ដាក់ លើ  ស្កាក » ។  នាង នី មើលទៅ លើ ស្កាក ឃើញ កន្ទុយ ពស់ កេងកង នៅ ទីនោះ  ឯ ប្តី នាង នី ដឹង ថា  ប្រពន្ធ សាហាយ  នឹង ពស់ កេងកង ពិតប្រាកដ ក៏ នឹក ក្នុង ចិត្ត ខឹង ចង់ សម្លាប់ នាង នី  ប៉ុនែ្ត ធើ្វ មិន ឲ្យ នាង នី ដឹងខ្លួន ។  ដល់ នាង នី ផើម  ចាស់ ផៃ្ទ ជិត និង សំរាល  ប្តី បបួល ទៅ កក់ សក់ នៅ មាត់ បឹង ។  លុះ ដើរ ទៅដល់ មាត់ បឹង ប្រាប់ ប្រពន្ធ ថា  « ទៅ ទៀត  ឲ្យ ឆ្ងាយ ពី ស្រុក គេ យើង និង កក់ សក់ លេង ឲ្យ សប្បាយ តែ ពីរ នាក់ ម្តង » ។  នាង នី មិន ដឹងខ្លួន ថា ប្តី គិត សម្លាប់ ខ្លួន  ស្មាន ថា ប្តី នាំ ទៅ កក់ សក់ មែន  ក៏ ដើរ ចូល ទៅក្នុង ព្រៃ ឆ្ងាយ ទៅ ។  លុះ ឃើញ កំពុង មួយ រាប ស្អាត វាល ល្អ  ប្តី  ប្រាប់ ប្រពន្ធ ថា  « កំពង់នេះ រាបសប្បាយ យើង ឈប់ កក់ សក់ នៅ នេះ ចុះ » ។  ឯ នាង នី មិន ដឹង ថា ប្តី  គិត សំលាប់ ខ្លួន  ក៏ អង្គុយ កក់ សក់ នៅ មាត់ ច្រាំង ។  ប្តី នោះ ក៏ហូត ដាវ កាប់ នាង ពីក្រោយ ខ្នង មិន ឲ្យដឹងខ្លួន  ដាច់ ពាក់កណ្តាល  ខ្លួន ស្លាប់ ទៅ ។  ពេល នោះ ឃើញ សុទ្ធតែ ជា កូន ពោះ លូន ចេញ ពី ពោះ នាង នី មក ។  ប្តី នាង នី ក៏ កាប់ កូន ពស់  នឹង ដាវ ខ្លះ កាប់ មិន ទាន់ ក៏ លូន ចូលទៅក្នុង ក្រហែង ដី  ខ្លះ មុជក្នុង ទឹក  ខ្លះ លូន ចូលក្នុង ព្រៃ  ព្រោះ ហេតុ នេះ  បានជា មាន ពស់ ច្រើន បែប ច្រើន យ៉ាង មកដល់ ឥឡូវនេះ ។
ប្រជុំ រឿង ព្រេង ខ្មែរ
កាសែត កោះសន្តិភាព
</doc>