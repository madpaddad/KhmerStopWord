
រឿង  ពិត របស់ ខ្ញុំ  ភាគ ២
សូម ជូន រឿង ពិត របស់ ខ្ញុំ  ភាគ ទី ពីរ ។  នៅ ខែមេសា ឆ្នាំ ១៩៩៤  ខ្ញុំ បាន ទៅ លេង ស្រុក ខ្មែរ ។  នៅ ថ្ងៃទី ពីរ  ពេល ខ្ញុំ ឈប់ សម្រាក  នៅ ភ្នំពេញ  ខ្ញុំ ឃើញ គេ នាំ ក្មេងស្រី ម្នាក់  ចូល ទៅក្នុង ផ្ទះ  អ្នកជិតខាង ខ្ញុំ  ដោយ មាន យួរ ក ន្រ្តក ធូប ទៀន  ផ្លែ ឈើ មក តាម ផង ។  លុះ ខ្ញុំ សួរ គេ ទៅ  គេ ឆ្លើយ ថា
-  ខ្ញុំ កំពុង នាំយក កូនស្រី មក  អោយ គ្រូ ចូល រូប  ឈ្មោះ  ស្តេច ស្វាស  ព្យាបាល ជម្ងឺ ។
ឭ ដូច្នេះ  ខ្ញុំ ក៏ កើតមាន ភាព ពិភាល់ ក្នុង ចិត្ត  ចង់ ដឹង  ចង់ ស្គាល់  សេ្តច ស្វាស នោះ ណាស់  ក៏ សុំ គេ ចូល ទៅតាម  ក៏ បាន ប្រទះឃើញ  លោក តា ម្នាក់  ស្លៀកស  ពាក់ ស  អង្គុយ លើ  កម្រាល ព្រំ  មាន តាំង ហ៊ឹង គ្រូ  មាន រូប ពុទ្ធ បដិមារ  កំប៉ុង ធូប ទៀន  និង ជើន ពាន  ដាក់ តម្លៃ ជោម ។  នៅពេល  អ្នក ជម្ងឺ  កំពុង រៀបចំ ខ្លួន  ក្នុង បន្ទប់  ខ្ញុំ ក៏ រំកិល  ទៅ ជិត លោក តា  ហើយ សួរ ថា៖
-  ស្តេច ស្វា  ស !  តើ លោក ជា មនុស្ស  ឬ ជា ស្វា ?
ស្តេច ស្វា  ស  ភ្ញាក់ ក្រញាង  ទ្រង់ ភាំង ស្រឡាំងកាំង  ក៏ ស្រែក ខ្លាំង ៗ ថា  ៖
-  អញ ជា មនុស្ស  ម៉េច ក៏ ថា អញ ស្វា ?
ស្រាប់តែ អ្នកស្រុក  អង្គុយ ជិត នោះ  ស្រែក វឹង ឡើង ថា  ៖
-  ចុះ ក្រែង លោក តា ឯង  ថា ខ្លួនឯង  ជា ស្តេច ស្វា  ហ្អី ?  ស្វា ដល់ ទៅ ស្តេច ហើយ ថា មិន ស្វា ទៀត !!
ឭ ដូច្នោះ  លោកតា ក៏ ក្រេវក្រោធ  កាន់តែ ខ្លាំង  រួច សម្លុត ថា៖
-  នែ៎ !  បិទ មាត់  ប្រយត្ន័អញ ផ្លុំអាគម  អោយ ឯង ងាប់ !
អ្នកស្រុក រូប នោះ  ខ្លាច លោក តា  ក៏ នៅ ស្ងៀម ទៅ វិញ ។  ខ្ញុំ ក៏ សួរ ទៀត ថា៖
-  បើ លោកតា  ជា មនុស្ស  ហេតុ អ្វី ក៏ មាន ងារ ជា ស្វា ?
ស្តេច ស្វា  ស  ងើប មើល មុខ ខ្ញុំ  ហើយ សួរ ខ្ញុំ វិញ ថា  ៖
-  ម៉ោពី ណា  បាន មិន ស្គាល់ អញ ?
ខ្ញុំ ឆ្លើយ ថា  ៖
-  ព្រោះតែ មិន ស្គាល់  ទើប ចង់ រៀន អំពី ប្រវត្តិ  ដែល លោក តា  ក្លាយជា ស្តេច ស្វា ។
សេ្តច ស្វាឆ្លើយ ថា  ៖
-  អញ គ្មាន ពេល និយាយ  ប្រាប់ ឯង ទេ !  ដាក់ ជោមសិន  ទើប និយាយ គ្នា បាន !
ខ្ញុំ ក៏ ដាក់ ជោម តាម លោកតា កំណត់  រួចហើយ ទាញ កាម៉ារ៉ាមក ថត លោក តា  ស្រាប់តែ គាត់ ហាម ថា
-  នែ៎ វើយ !  ថត ស្អី  រន្ទះ ភ្លើង ឆ្វេចឆ្វាច  ខូច រាសី គ្រូ  អញ អស់ ហើយ !
ខ្ញុំ ក៏ សួរ ថា  ៖
-  បើ ស្តេច ស្វា  មាន មហិទ្ធិរិទ្ធិ  មែន  ហេតុម្តេច ក៏ ខ្លាច រន្ទះ ភ្លើង កាម៉ារ៉ា ?
ស្រាប់តែ លោក តា ស្រែក ឡូឡា  កាន់តែ ខ្លាំង  ហើយ ក្រោក ឡើង  ជេរ ថា  ៖
-  នែ៎ វើយ !  អាណាគេ  ហៅ ភ្ញៀវ ម្នាក់ នេះ ម៉ោ ?  ឆាប់ នាំ ខ្លួន វា  ចេញ ទៅ !  វា រំខាន អញ  អោយ អស់  សមាធិ អាលីង  តាម៉ង វើយ  ថ្ងៃ នេះ !
រួច លោកតា ក៏ បោក  ជើង ពាន ផាំង  ទៅលើ ក្តារ  ងើបគេចខ្លួន បាត់  ទៅ ក្រោយ ផ្ទះ  យ៉ាង លឿន ។
នៅ ថ្ងៃ បន្ទាប់  ស្រាប់តែ មាន អ្នកស្រុក  នាំ កូន នាំ ចៅ  មក សំពះ ខ្ញុំ  សុំ អោយ ជួយ មើល  ជម្ងឺ កូន ចៅ របស់ គេ ។  ដោយ ឆ្ងល់ ពេក  ខ្ញុំ សួរ ថា  ៖
-  ហេតុ អ្វី ក៏ គិត ថា  ខ្ញុំ ជា គ្រូ ព្យាបាល ជម្ងឺ ?
អ្នកស្រុក ទាំងឡាយ  ឆ្លើយ ថា  ៖
-  ព្រោះ អ្នកស្រី មាន ឬ ទ្ធិ  មាន អំណាច ខ្លាំងក្លា  អាច ធ្វើអោយ ស្តេច ស្វាស  រត់ ផាស់ ក្រញាំ បាន ។
លុះ ឃើញ អ្នកស្រុក  មាន ជំនឿង ងិតងងល់ ដូច្នោះ  ខ្ញុំ ក៏ ធ្វើពើ  ដើរ តួ ប្រាប់  អ្នកស្រុក ថា  ៖
-  បារមី សក្តិសិទ្ធិ  នៅ ស្ថាន លើ  ផ្តាំ មក ថា  ពេល កូន ចៅ ឈឺ អោយ ទៅ រក ពេទ្យ  មិន មែន រក  គ្រូ ចូល រូប ទេ  ព្រោះ  លោកគ្រូពេទ្យ មាន ថ្នាំ  មាន ការព្យាបាល  ល្អ សក្តិសិទ្ធិ  ជាង លោកគ្រូ ចូល រូប  ឆ្ងាយ ណាស់ ។  ហើយ ម៉្យាងទៀត  សូម កុំ អោយ កូនស្រី  ចូល បន្ទប់ តែ ពីរ នាក់  ជាមួយ លោកគ្រូ ចូល រូប  ព្រោះ ជាបញ្ជា  ដែល ស្ថាន លើ កំណត់ មក ។  បើ មិន ធ្វើ តាម ទេ  កូន ចៅ មិន អាច ជា  សះស្បើយ បាន ឡើយ ។
នៅ ឆ្នាំ បន្ទាប់  ខ្ញុំ ត្រឡប់មក ស្រុក ខ្មែរ  ហើយ បាន ទទួល ដំណឹង  ពី អ្នកស្រុក ម្តុំ នោះ  ថា  សេ្តច ស្វាស  បាន ត្រូវ  ប៉ូលីស ចាប់ខ្លួន  ពី បទ ឆបោក  អ្នកស្រុក ។  រីឯ អ្នកស្រុក ម្តុំ នោះ  ក៏ លែង មាន ជំនឿ លើ  ការព្យាបាល ជម្ងឺ  សូត្រ ផ្លុំ រំដោះ គ្រោះ  បោកប្រាស់  នោះ តទៅទៀត ដែរ ។
ដោយ  អ្នកស្រី  កែវ  ច័ន្ទ បូរណ៍
</doc>