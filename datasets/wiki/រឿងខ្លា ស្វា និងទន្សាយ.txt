
រឿង ខ្លា  ស្វា  និង ទន្សាយ
==  ដំនើរ រឿង
មាន សត្វ ខ្លា មួយ  វា ដាច់ សង្វែង  ដើរ រក ចាប់ អ្វី មិន បាន សោះ  ខំ ដើរ ស្វែង ណាស់ ៗ ទៅ ប្រទះ នឹង សត្វ អក មួយ  កំពុងតែ យំ ឮ សូរ អក អូ ៗ  ទំលើ ដើម ព្រឹក្សា មួយ នៅ មាត់ ត្រពាំង  ខ្លា ក្រឡេក មើលទៅ ឃើញ គិត ក្នុង ចិត្ត ថា  «  ធ្វើ ម្ដេច នឹង ចាប់អា នេះ បាន ហ្ន  !  បើ វា នៅ ខ្ពស់ ម្ល៉េះ  ?  បើ អញ ឡើង ទៅ  មុខ ជា វា ឃើញ  ហើយ ហើរ ទៅកាលណា នឹង ចាប់ វា បាន  ?" ។ ខ្លា អង្គុយ ចាំ មើល កិច្ចកល សត្វ អក នោះ  ។  ឯ សត្វ អក នោះ កាលណា ទំហើយ  ភ្នែក វា តែង រំពៃ មើលទៅ បង្ហែ ត្រី  ក្រែង មាន ត្រី បន្លៀក ខ្លួន ឡើង នឹង ចាប់  ។  យូរ បន្តិច មាន ត្រី មួយ ផុស ឡើង ពី ក្នុង ទឹក  ,  អក ស្ទុះ ទៅ ចាប់ បាន ត្រី នោះ  យកមក ធ្វើជា ចំណី វា ទៅ  ។
ខ្លាឃើញ អក ធ្វើ ដូច្នោះ  ក៏ គិត ក្នុង ចិត្ត ថា  «  យើ  !  អាអក នេះ វា អង្គុយ តែ ស្ងៀម សោះ  ស្រាប់តែ មាន ត្រី ហែល ក្នុង ត្រពាំង នោះ  វា ស្ទុះ ទៅ ចាប់ បាន មួយ រំពេច យកមក ក្រអែះ  មិន នឿយហត់ ប៉ុន្មាន សោះ  មិន ព្រួយ ដូចជា ខ្លួន អញ  ខំ ដើរ ស្វែងរក ស្ទើរ ស្លាប់ មិន ងាយ បាន  ,  អា នេះ អង្គុយ ធ្វើ ច្រងុក ៗ  ចាប់ បាន ភ្លាម ៗ  ហើយ វា មិន លំបាក លបលំបាក ឱន  ក្រាប ទៀតផង ,  បើ ដូច្នេះ អញ គិត ធ្វើ ដូច សត្វ អក នេះ វិញ ស្រួល ជាង  "  ។  ខ្លា គិត ដូច្នោះហើយក៏ ដើរ ទៅ ទៀត  ដើម្បី ស្វែងរក បឹង  ឬ ត្រពាំង ជាទី ស្ងាត់  ហើយ ដែល មាន ត្រី ច្រើន នោះ  ។  វា ដើរ ទៅដល់ បឹង មួយ ជា ទីស្ងាត់ ,  នៅ មាត់ បឹង នោះ  មាន ដើមឈើ ធំ ៗ ដុះ ច្រូង ច្រាង  ដ៏ មាន ម្លប់ ត្រឈៃ ល្មម វា ពឹង ពួន ខ្លួន វា បាន  ។  ពេល នោះ មាន បុរស ម្នាក់ នៅ ចង សន្ទូច ក្នុង បឹង នោះ  មុន ខ្លា ទៅដល់  ។  ដោយ ចង់ មើល ឲ្យ ឃើញ សន្ទូច ខ្លួន  ដែល រាយ នៅឯ នាយ ឆ្ងាយ បាន ស្រួល  បុរស នោះ រាយ សន្ទូច ហើយ  មិន ឈរ នៅនឹង ដី ទេ  ទៅ ឡើង លើ ដើម ព្រឹក្សា មួយ ធំ ខ្ពស់ នៅ សម្ងំ តែ ម្នាក់ឯង  មិន មាត់ ក ឡើយ  ។  ឯ ខ្លា នោះ  កាល បាន ទៅដល់ ហើយក៏ ដើរ ផ្លូក ចុះ ផ្លូក ឡើង  រក ដើមឈើ នឹង ឡើង  ធ្វើ ដូចជា សត្វ អក  ។  បុរស ឮ សូរ មើលទៅ ឃើញ ខ្លា កំពុងតែ ដើរ  រួចទៅ ឡើង អង្គុយ ជ្រហម ៗ លើ ចុង ឈើ  ហើយ ធ្វើ សំឡេង ត្រាប់ តាម សត្វ អក ថា  «  អក អូរ ៗ  »  គាត់ មិន ហ៊ាន មាត់ ថា អ្វី ទេ  ចាំ តែ មើល ហើយ គិត ថា  «  ខ្លា នេះ  វា ឡើង ចុង ឈើ នៅក្នុង បឹង ដូច្នេះ  តើ វា គិត ធ្វើ អ្វី អេះ  ?  »  ។  យូរ បន្តិច មាន ត្រី ងើបឡើង ស្រាប់តែ ខ្លា នោះ  ស្ទុះ លោត ប្រូង  រួចផុស ឡើងវិញ ឈ្លក់ ទឹក ឮ សូរ ខក់ ៗ  ។  បុរស នោះ ឃើញ ហើយ សើច  រួច ស្រែក ថា  «  ស្លាប់ ទៅ  !  អាខ្មោច  ធ្វើ អ្វី ដូច្នោះ » ។  ខ្លាឮ មើលទៅ ឃើញ បុរស នៅលើ ចុង ឈើ  ក៏ មាន សេចក្ដីអៀនខ្មាស ខ្លាំង ណាស់  ស្ទើរ នឹង ស្លាប់ ខ្លួន  ព្រោះ មិន ដែល បង់ គំនិត ដល់ ម្លឹង សោះ  រួច ខ្លា នឹក ថា  «  ឥឡូវ បុរស នេះ ឃើញ អញ តែ ម្នាក់ឯង  បើ គាត់ ទៅដល់ ផ្ទះ សម គាត់ នឹង និយាយប្រាប់ គេ ថែម ទៀត  គេ នឹង កាន់តែ ដឹង ច្រើន ឡើង  កើតមាន កេរ្ត៍ ឈ្មោះ អាក្រក់ ណាស់  បើ ដូច្នោះ អញ សូក គាត់  កុំ និយាយប្រាប់ នរណា តទៅទៀត ឡើយ  »  ។  ខ្លា បាន និយាយ អង្វរ បុរស នោះ  ជា ពាក្យ ឱន លំទោន ថា  «  ឱ  !  អ្នក អើយ  !  ខ្ញុំ បានជា ចាប់ ត្រី ធ្វើ ដូចជា សត្វ អក ទៅ  វា មិន បាន ឯ ត្រី  ទៅ បាន ឯ លង់ទឹក  ស្ទើរ នឹង ស្លាប់  ខ្ញុំ មាន សេចក្ដីខ្មាស អៀន ច្រើន ណាស់  បើ ដូច្នោះ សុំ អ្នក អាណិត ខ្ញុំ  កុំ និយាយ ទៅ ណា មក ណា ទៅ ទៀត  ខ្ញុំ នឹង តប គុណ ឧបការៈ អ្នក »  ។  បុរស តប វិញ ថា  «  ខ្លាឯង ឲ្យ អ្វី អញ  " ។  ខ្លា ថា  "  ខ្ញុំ សន្យា រក សត្វ  មួយ ព្រឹក មួយ ៗ  យកមក ជូន អ្នក នៅ ទីនេះ រាល់ តែ ថ្ងៃ  "  ។  បុរស នោះ ក៏ ព្រមព្រៀង ទទួល ពាក្យ ខ្លា  រួចហើយ វិល ទៅ ផ្ទះ អាត្មា វិញ ,  លុះ ព្រឹកឡើង  មក ទទួលយក សត្វ អំពី ខ្លា នៅ កន្លែង សន្យា ។  ខ្លា ក៏ ខាំ សត្វ យកមក ឲ្យ បុរស នោះ  ជា ប្រក្រតី មិន ហ៊ាន ខាន  ។  កាលបើ បុរស នោះ បាន សត្វ នាំយក ទៅ ផ្ទះ អាត្មា  ច្រើន ថ្ងៃ ពេក ណាស់  នាង ភរិយា ឆ្ងល់  លុះ វេលា យប់ ក៏ សួរ ដោយ ស្ងាត់ ថា  «  អ្នកឯង ធ្វើ ដូចម្ដេច  ក៏ បាន សត្វ រាល់ ថ្ងៃ ម្ល៉េះ  ?  ម្ដង សត្វ នេះ ម្ដង សត្វ នោះ  ជ្រូក ក៏ មាន  ក្ដាន់ ក៏ មាន  ឈ្លូស ក៏ មាន  »  ។  ប្ដី ថា  «  អញ ដាក់ អន្ទាក់  »  ។  ប្រពន្ធ ថា «  អន្ទាក់ អ្វី ក៏ បាន  មិន ដែល ខាន ដូច្នេះ  ?  អ្នក អើយ  !  ប្អូន ឲ្យ ត្រង់ ទៅ មើល  »  ។  បុរស នោះ ក៏ ភ្លេច ពាក្យ សន្យា ដោយ ស្មាន ថា  ខ្លាកាលណា វា នឹង មក  ក៏ ប្រាប់ ប្រពន្ធ តាម រឿង ហេតុ ពី ដើម ដល់ ចុង  ។  ប្រពន្ធ នោះ ក៏ ជឿ  ។  លុះ ព្រឹកឡើង បុរស ទៅ យក សត្វ អំពី ខ្លា ដូច សព្វ ដង  លុះ ទៅដល់ ស្រាប់តែ ឃើញ ខ្លា អង្គុយ ជ្រហម ៗ ចាំ នៅ កន្លែង នោះ  ។  លុះ បុរស ដើរ ទៅដល់ ខ្លា ប្រាប់ ថា  «  អើ  !  បុរស ឯង មក ហើយ  អញ នៅ ចាំ ទេ តើ  !  អញ និង ស៊ីឯង  ត្បិត កាល និយាយ គ្នា មុន នោះ  អញ ហាម ថា  កុំ ឲ្យ និយាយប្រាប់ គេ តទៅទៀត  អញ សូក ឲ្យ សត្វ មួយ ៗ រាល់ តែ ថ្ងៃ ,  ឥឡូវម្ដេច ក៏ និយាយប្រាប់ គេ  ?  » ។
បុរស នោះ ក៏ ភ័យ ភ្នែក ស្លោ  ឥត ប្រកែក ថា អ្វី ទេ  គ្រាន់តែ អង្វរ ទៅ ខ្លា វិញ ថា  «  បង ខ្លា ឯង  ស៊ី ក៏ ស៊ី ចុះ  ខ្ញុំ មិន ប្រកែក ទេ  បានជា និយាយ ទៅ ហើយ  តែ បើ ម្ង៉ៃ នឹង ស្លាប់ រស់  ខ្ញុំ សូម ទៅ ជួប ប្រពន្ធ សិន នឹង បាន ប្រាប់ ឲ្យ គេ ដឹង ផង  "  ។  ខ្លា ក៏ ព្រម ថា  «  អើ  ទៅ ក៏ ទៅ ចុះ  តែ ឲ្យ ឆាប់ ត្រឡប់ មកវិញ  អញ ស្ដោះ ទឹក មាត់ ចាំ  តែ ស្ងួត ទឹក មាត់ អញ តាម ទៅ ស៊ី ទាំង ប្ដី ទាំង ប្រពន្ធ ,  ទុក ធ្វើ អី  មនុស្ស និយាយ មិន ទៀង  "  ។  បុរស នោះ ក៏ នៅ ទាំង សោក សៅ ក្នុង ចិត្ត  ព្រោះតែ មាត់ មិន ជិត  បានជា ខ្លា វា ស៊ី ,  ទៅដល់ ក៏ ប្រាប់ ប្រពន្ធ តាម រឿង ហេតុ នោះ  ហើយ ថា  «  ឥឡូវ នៅ មិន បាន ទេ  ត្បិត ខ្លា វា ចាំ តែ យូរ  វា នឹង មក ស៊ី ទាំងអស់ គ្នា  "  ។  ប្រពន្ធ ក៏ យំ សោក ស្រណោះ គ្នា ទៅវិញទៅមកស្ដាយ គំនិត  ។  ប្ដី ក៏ លា ភរិយា ចេញ ចាក គ្រឹះស្ថាន  ដើរ មក តាម ផ្លូវ យំ បណ្ដើរ ផង ,  ដល់ ពាក់កណ្ដាល ផ្លូវ  ប្រទះ នឹង ទន្សាយ ៗ សួរ ថា  «  បុរស ឯង ដើរ ទៅ ណា យំ ផង ដូច្នេះ  មាន ទោស ទុក្ខដូចម្ដេច  ?  ។  បុរស នោះ  ថ្លែង ឲ្យ ទន្សាយ ស្ដាប់ សព្វគ្រប់ ប្រការ តាម ហេតុ នោះ  ។  ទន្សាយ ឆ្លើយ ថា  "  ឱ  !  បើ ដូច្នោះ  ភ័យ អ្វី  បុរស ឯង ទៅ រក តែ ចេក ១ ស្និត មក  ទៅ ខ្លាច អ្វី  អាខ្លា កំព្រើល នោះ  " ។  បុរស នោះ ត្រេកអរ ក៏ ម្នីម្នា រត់ ទៅ រក បាន ចេក មួយ ស្និត  ហើយ ជូន ទៅ លោក សុភា ទន្សាយ ថា  «  ខ្ញុំ ជូន លោក  !  សុំឲ្យ តែ លោក សុភា ជួយ ខ្ញុំ ឲ្យ រស់ ជីវិត ផង ចុះ  តែ បន្តិច  ខ្លា វា តាម មក ស៊ី ខ្ញុំ ហើយ  » ។  សុភាទន្សាយ ថា  «  អើ  !  អ្នកឯង ទៅ ជាមួយនឹង យើង  ចាំ មើល ខ្លា នោះ ឲ្យ ជាក់  »  ។  រួច សុភាទន្សាយ រក ដំបូក មួយ យ៉ាង ខ្ពស់  ឡើង ទៅ អង្គុយ លើ ដំបូក នោះ  ដើម្បី មើលទៅឲ្យបាន ឆ្ងាយ  ។
ឯ ខ្លា  កាល ចាំ បុរស នោះ យូរ ពេក  ក៏ តាម មក  ប្រាថ្នា នឹង ខាំ ស៊ី ទាំង ពីរ នាក់  ព្រោះ ខុស សន្យា គ្នា ពីរ លើក ហើយ ,  វា ដើរ ម្នាក់ឯង តាម ផ្លូវ  រលេះរ លាំង មកដល់ ទៀប ដំបូក  ។  បុរស នោះ ឃើញ  ក៏ ប្ដឹង សុភាទន្សាយ ថា  «  ហ្ន  !  មកហើយ លោក  »  ។  សុភាទន្សាយ ប្រាប់ ថា «  កុំ មាត់  !  ចាំ វា មក ជិត សិន  »  ។  ខ្លា ដើរ មក កាន់តែ ជិត  សុភាទន្សាយ ពម ចេក មួយ ក្នុង មាត់  ហើយ ស្រែក គ្រហែម ឡើង ថា  «  អ៊ែម ៗ ស៊ីខ្លា ៥ មិន ស្កាំ ផ្ទៃ  ស៊ីត្រប់ ខា ប៉ុន កូន ដៃ  ស្អាក ស្ទើរ បែក  អ៊ែម ៗ  »  ។  ខ្លាឮ សម្លេង ធំ ក្រ អួន ថា  «  ស៊ីខ្លា ៥ មិន ស្កាំ ផ្ទៃ  »  ក៏ ស្ទុះ ថយ ក្រោយ  ។  សុភាទន្សាយ គ្រហែម ថែម ម្ដង ហើយ ម្ដង ទៀត យ៉ាង ផ្ទួន ៗ  ។  ខ្លា ស្ទុះ រត់ លែង ទាំង មើល ក្រោយ  រត់ ឆ្ងាយ ទៅ ប្រទះស្វា មួយ នៅលើ ចុង ឈើ  ស្វា ឃើញ ខ្លារត់ ស្រែក សួរ ថា  «  បង ខ្លា  រត់ មាន ការណ៍ អ្វី  ?  » ។  ខ្លា ឮ ហើយ ឈប់  ឆ្លើយតប ទៅវិញ  «  ទេ  !  ទេ  ! វ៉ិ អើយ  !  អាណាក៏ ធំ ម្ល៉េះ  ស៊ីខ្លា ដល់ ទៅ ៥ មិន ឆ្អែត  បានជា អញ ភ័យ  រត់ មក ក្រែង វា ស៊ី » ។ ស្វាសួរ ថា  «  បង ឯង ឃើញ ដែរ ឬ អ្វី  ?  ។  ខ្លា ថា  «  ទេ  !  ឮ តែ មាត់  »  ។  ស្វាសួរ ថា  «  មាត់ ត្រង់ណា  ?  » ។  ខ្លាតប ថា  «  នៅបៀត ដំបូក ឯ ដើម ពង្រ នោះ ណា  »  ។  ស្វា ថា  «  ក្រែង បង សុភាទេ ដឹង  ?  ចំណាំ តែ ឃើញ នៅ ត្រង់ ហ្នឹង  »  ។  ខ្លាតប ថា  «  មិន មែន ទេ  សម្ដី សុភាណា ដូច្នោះ  »  ។  ស្វា ថា  « ទេ  !  ប្រាកដជា សុភា ហើយ  ,  បើ ដូច្នោះ ទៅ ម្ដង ទៀត មើល  ខ្ញុំ ជូន ទៅ  »  ។  ខ្លា មិន ព្រម ទៅ ថា  «  ក្រែង បង ស្វាឯង រត់ ចោល អញ  តែ ឯង ភ័យ រត់ ឡើង ចុង ឈើ ទៅ ,  នៅតែ អញ ម្នាក់ឯង  ស្លាប់ អញ ហើយ  »  ។  ស្វា និយាយ ម្ដង ទៀត ថា  បើ បង ឯង ខ្លាច ខ្ញុំ រត់ចោល  យើង ចង កន្ទុយ ភ្ជាប់គ្នា ខ្ញុំ ឡើង ទៅ ចុង ឈើ ឯណា រួច  បើ បង ជាប់ នឹង ខ្ញុំ ហើយ  »  ។  ខ្លា ថា អើ  !  បើ ដូច្នោះ ទៅ ក៏ ទៅ  កុំ រត់ ចោល គ្នា វ៉ី  !  ។  ខ្លា និង ស្វាចង កន្ទុយ ជាប់ គ្នា ហើយ  ដើរ តម្រង់ទៅ ដំបូក នោះ  ។  បុរស នោះ ឃើញ ប្ដឹង សុភាទន្សាយ ទៀត ថា  «  លោក អើយ  !  មក ទៀត ហើយ ម្ដង នេះ  មាន ស្វាមក ផង  ខ្ញុំ ខ្លាច ណាស់ លោក ! សុភា ទន្សាយ ថា  «  កុំ បារម្ភ អ្វី  !  នៅ មាត់ ឲ្យ ស្ងៀម  ចាំ វា មក ជិត បន្តិច  នឹង មើល វា » ។  សុភាទន្សាយ  ក៏ ប្រុង បក ចេក មួយ នឹង ពម ឲ្យ មាំ  ។  ដល់ មក ជិត  ស្វាសួរ ថា ត្រង់ណា បង ខ្លា  ?  ។  ខ្លា ថា  «  ហ្ន  ត្រង់ ហ្នឹង ,  ហ្ន  !  មាត់ ស្រែក ពី ត្រង់ នោះ  »  ។  សុភាទន្សាយ ពម ចេក នៅក្នុង មាត់ ស្រែក ថា  «  យើ  !  អាស្វាក្រញាំ  ជំពាក់ បំណុល អញ  ៤  -  ៥  ឆ្នាំ  ដឹក អាខ្លា សំគម មួយ ឲ្យ អញ  អ៊ែម  !  មើល មាយាទ អាស្វា នេះ  !  »  ។  ខ្លា ឮ ដូច្នោះ  ក៏ ស្ទុះ រត់ ភីង ទៅ  ស្វា ឃាត់ ពុំ ស្ដាប់  ហើយ គិត ក្នុង ចិត្ត ថា  «  យើ អាស្វា នេះ  វា នាំអញ មក ផាត់ បំណុល ទេ តើ  !  »  ។  ស្វា ស្រែក ថា  «  បង ខ្លា  ឈប់ សិន ៗ  ខ្លា ក៏ មិន ព្រម  ដោយ ចូលចិត្ត ថា  ច្បាស់ជា ស្វាយក ខ្លួន មក ផាត់ ឲ្យ គេ  »  ហើយ រត់ ទៅ ឆ្ងាយ  ទាល់តែ ស្វា នោះ រណ្ដំ នឹង ឈើ  នឹង ដី  ស្លាប់ ខ្លួន ខូច អសារ ឥត ការ  ។
មាត់ មាន គ្រប  ដប មាន ឆ្នុក
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>