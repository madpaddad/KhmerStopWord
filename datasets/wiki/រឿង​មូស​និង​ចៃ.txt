
រឿង មូស និង ចៃ
ក្នុង ប្រទេស មួយ  មាន ស្តេច មួយ អង្គ ដែល មាន ក្រឡាប ន្ទុំ  តុបតែង បាន យ៉ាង ស្អាត ។  គ្រែ ដេក ដណ្តប់ ដោយ ភួយ ធ្វើ អំពី ក្រណាត់ សូត្រ ពណ៌ ស ដ៏ មាន តម្លៃ  ហើយ នៅក្នុង ផ្នត់ ភួយ នោះ  មាន ចៃញីស មួយ ក្បាល  ដែល មាន ឈ្មោះ ថា  មន្ទ វិសរបិនី  រស់ នៅ ។  វា អស្រ័យ ដោយ បឺត ឈាម ស្តេច  រស់ នៅ យ៉ាង មាន សេចក្តីសុខ ។
មាន ថ្ងៃ មួយ  មាន មូស មួយ ក្បាល  ឈ្មោះ  អញី មុខៈ  បាន ហើរ ចូលមក ក្នុង បន្ទប់ នោះ ។  នៅ ពេល ដែល ចៃ នោះ ឃើញ មូស ហើរ ចូលមក  វា ក៏ ស្រែក ថា
“ អញី មុខៈ !  ហែ្អង មក ធ្វើ អី នៅ ទីនេះ ?  ចេញ ទៅ វិញ ភ្លាម !”
“ អ្នកស្រី ”  មូសតប  “ នេះ មិន មែន ជា របៀប និយាយ នឹង ភ្ញៀវ នោះ ទេ  បើ ទោះជា ភ្ញៀវ នោះ គ្មាន អ្វី ល្អ ត្រង់ណា សោះ ក៏ដោយ ។  ស្ត្រី មេផ្ទះ ត្រូវ ចេះ រាក់ទាក់ ភ្ញៀវ ទោះបី ភ្ញៀវ នោះ មាន ឋានៈ តូច ទាប យ៉ាងម៉េច ក៏ដោយ ។  នាង គួរ និយាយ ថា  - សូមស្វាគមន៍ !  សូមអញ្ជើញ អង្គុយ !  អ្នក មិន បាន មក លេង ខ្ញុំ ច្រើន ថ្ងៃ ហើយ ។  មាន អី ប្លែក ទេ  ប្រាប់ ខ្ញុំ ផង ?  អ្នក ដូចជា ស្គម ។  អ្នក មិន អី ទេ ?  ខ្ញុំ រីករាយ ណាស់ ដែល បាន ជួប អ្នក ថ្ងៃ នេះ !-  ហើយ ជាង នេះ ទៅ ទៀត  ខ្ញុំ ធ្លាប់ ភ្លក់ រសជាតិ ឈាម ច្រើន ប្រភេទ ណាស់  តែ ខ្ញុំ មិន ធ្លាប់ សាក ឈាម ស្តេច សោះ ។  ខ្ញុំ ជឿ ថា វា ច្បាស់ជា ឆ្ងាញ់ ពិសេស មិន ខាន  ព្រោះ ស្តេច សោយ សុទ្ធតែ ម្ហូប ឆ្ងាញ់ ៗ ។  ឥលូវនេះ  បើ អ្នកស្រី អនុញ្ញាត  ខ្ញុំ ចង់ ភ្លក់ រសជាតិ ឈាម ស្តេច ណាស់ ។  ខ្ញុំ មក ផ្ទះ អ្នកស្រី ទាំង ស្រេកឃ្លាន ។  មន្ទ វិសរបិនី  វា គ្មាន តម្លៃ អ្វី ទេ  បើ អ្នកស្រី សប្បាយ នឹង ឈាម ព្រះរាជា តែ ម្នាក់ឯង !  សូម ចែករំលែក ខ្លះ មក ខ្ញុំ ផង ។ ”
“ ប៉ុន្តែ  អញី មុខៈ ”  ចៃតប  “ អញ អាច បឺត ឈាម ស្តេច បាន  តែ ពេល ដែល ស្តេច ដេក លក់ ប៉ុណ្ណោះ  ប៉ុន្តែ ឯង វិញ  មាត់ ឯង ស្រួច ដូច ម្ជុល ។  តែ បើ ឯង សន្យា ថា ចាំ ស្តេច ដេក លក់ សិន  ចាំ បឺត ឈាម គាត់  ទើប អញ ព្រម ឲ្យ ឯង ផឹក ឈាម របស់ គាត់ ” ។
“ ខ្ញុំ សូម សន្យា !”  មូសតប  “ ខ្ញុំ ព្រមទាំង សូម ស្បថ ថា ចាំ ដល់ ពេល អ្នកស្រី បឺត ឈាម ស្តេច  រួចហើយ  ទើប ខ្ញុំ បឺត តាម ក្រោយ ” ។
នៅពេល  ដែល ពួកគេ កំពុងតែ ជជែកគ្នា  ស្តេច ក៏ យាង ចូលមកដល់  ហើយ ប្រាស ដេក លើ គ្រែ ។  មូស ក៏ ចាប់ បឺត ឈាម ស្តេច ភ្លាម ដោយ មិន ចាំ ដល់ ស្តេច សម្រាន្ត លក់ ទាន់ ។  ដូច គេ និយាយ ថា
៤៣ )  គេ មិន អាច កែច រឹក មនុស្ស ម្នាក់ បាន ដោយ ការប្រៀនប្រដៅ នោះ ទេ  សូម្បី ទឹក ក្តៅ ក៏ គង់តែ ត្រជាក់ បាន ។
មូស ខាំ ស្តេច  ដូច ម្ជុល ចាក់ ។  ស្តេច ភ្ញាក់  ក៏ ស្រែក ហៅ បម្រើ
“ ហេ !  មាន ស្អី ខាំ អញ !  មើល មើ  ក្រែងលោ មាន មូស ឬ ចៃ សង្កើច ស្អី លើ គ្រែ របស់ អញ !”
នៅ ពេល ដែល មូស ឮ បែប នេះ  វា ក៏ លាក់ ខ្លួន បាត់ ទៅ ។  បម្រើ ក៏ មកដល់  ហើយ ពិនិត្យពិច័យ បាន យ៉ាង ល្អិតល្អន់  ក៏ ឃើញ មាន ចៃ មួយ ក្បាល នៅលើ ចន្លោះ ភួយ  រួច ក៏ សម្លាប់ ចៃ នោះ ចោល ទៅ ។
“ ហើយ ដូច្នេះហើយ ”  ទម្នកៈ បន្ត  “ បានជា ខ្ញុំ និយាយ ថា  កុំ សេពគប់ នឹង មនុស្ស ដែល យើង មិន ស្គាល់ ឥរិយា ។  តាមពិត មូស អ្នក ខុស  តែ គេ បែរជា សម្លាប់ ចៃ ទៅ វិញ ។  ខ្លះ ទៀត គេ និយាយ ថា  អ្នក ដែល ទុកចិត្ត លើ អ្នក ក្រៅ  នឹង ស្លាប់ ដូច ស្តេច កុកុទ្រុមៈ ” ។
“ រឿង នោះ យ៉ាងម៉េច ខ្លះ ?”  ពិន្គលកៈ សួរ ។
ទម្នកៈ ក៏ និទាន រឿង  ចចក ធ្លាក់ ចូល ធុង ល័ខ ។
</doc>