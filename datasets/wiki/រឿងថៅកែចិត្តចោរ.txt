
រឿង ថៅកែ ចិត្ត ចោរ
រឿង  ថៅកែ ចិត្ត ចោរ
សហនិពន្ធ  លោក  ពៅ  យូឡេង  និង លោក  អ៊ុំ  ឈឺន  ឆ្នាំ ១៩៥៦  ប្រភេទ ល្ខោន និយាយ ។
រាយ តួ
១.  នាយ  ផានីត  អាយុ  ១៧ ឆ្នាំ  ធ្វើការ ក្នុង ហាង ឡាន
២.  ពូ  ហំ  អាយុ កណ្ដាល មនុស្ស  តៃ កុង ឡាន
៣.  ថៅកែ ឡាន
៤.  នាង  យ៉ាន  ប្រពន្ធ ពូ  ហំ
៥.  សុខ  …  កម្មករ ឡាន
៦.  មាន  …  កម្មករ ឡាន
៧.  គង់  …  កម្មករ ឡាន
៨.  ទ្រី  …  កម្មករ ឡាន
៩.  ពួក ក្រុម នគរបាល  បី នាក់
រឿង នេះ ប្រឌិត មានឡើង នៅ ទីក្រុង ភ្នំពេញ

ផានីត  និង តៃ កុង
ពូហំ  :  លោក ក្មួយ មាន រឿង អ្វី  បាន មើល ពូ តាំងពី ក្បាល ដល់ ចុង ជើង ហាក់ដូចជា យើង មិន ដែល ស្គាល់ គ្នា ?
ផានីត  :  ពូក្រែង … ក្រែង ឡាន ពូ…
ហំ  :  ថៅកែ នៅ ហ្នឹង ឬ ទេ ?
ផានីត  :  ចេញ បាត់ តាំងពី ព្រលឹម ម្ល៉េះ
ហំ  :  យី ! ថ្មើរម៉ាន ទៅ គាត់ ត្រឡប់ វិញ ពូមាន រឿង ប្រញាប់ ជាមួយនឹង គាត់ ផង ។
ផានីត  :  មើលទៅ បន្តិច ទៀត គាត់ នឹង អញ្ជើញ មកវិញ ហើយ ។
ហំ  :  ចុះ ពួក អាដែង អស់ នោះ កំពុងតែ រៀបចំ ធ្វើ ឡាន អាផា គោរី ?
ផានីត  :  បាទ !
ហំ  :  ទៅ មើល ពួក អាដែង អស់ នោះ មួយ ភ្លែត សិន !( ដើរ រួច ទុច វិញ ) ណ្ហើយ កុំ ឱ្យ វា ឃើ  ញមុខ នាំ ពិបាកចិត្ត ទេ ។
ផានីត  :  អញ្ជើញ អង្គុយ ទៅ ពូ ( ពូហំ ធ្វើ តាម ) ខ្ញុំ ឡើង ទៅ ផ្ទះ សិន ( ផានីត ក៏ ដើរ យ៉ាង លឿន ចេញ ពី ទីនោះ ហាក់ដូចជា ខ្លាច មិន ហ៊ាន អង្គុយ
ជាមួយ តៃ កុង ) ។
ហំ  :  លោក ក្មួយ កុំ ទៅ ណា អង្គុយ នៅ នេះ ហើយ ឱ្យ បាន ពីរ នាក់ គ្រាន់ បានជា គ្នា ( ផានីត ក៏ ត្រឡប់មក អង្គុយ វិញ តែ ធ្វើជា បើក សៀវភៅ
ធ្វើ ការ ) តៃ កុង ឡាន ជក់ ខ្លះ ហួច ខ្លះ ច្រៀង ខ្លះ ទើប និយាយ ថា : យី ! ចំ តែម្ដង ហើយ ថៅកែ ទៅ ណា ក៏ ក្រមក ម្ល៉េះ ។ លោក ក្មួយ មាន
លឺ នរណា គេ និយាយ ថា អ្វី ពី ខ្ញុំ ទេ ?
ផានីត  :  លឺ គេ និយាយ តែ រឿង ហ្នុង ?
ហំ  :  រឿង ស្អី រឿង ហ្នុង !
ផានីត  :  រឿង ពី ម្សិលនុះ ណា ! ថា លោក បើក ឡាន ទៅ ជល់ ឡាន អុង ប៉ាង ហុង លី ស្លាប់ មនុស្ស អស់ ៣ នាក់ និង មាន របួស ជាច្រើន ។
ហំ  :  រួចដូចម្តេច ទៀត ?
ផានីត  :  ថា លោក ពូរត់ បាត់ ។ ឥលូវ… រាជការ ប្រកាស ឱ្យ គេ រក ចាប់ខ្លួន មាន ទាំង ផ្សាយ តាម វិទ្យុ ផង ថា បើ នរណា ឃើញ រូបលោក ពូឱ្យ ទៅ
ជម្រាប រាជការ ។ ចុះ ពូឯង មក ធ្វើ អ្វី កន្លែង នេះ តិច គេញមក រកមើល ម្ដេច មិន គេច ឱ្យ បាត់ខ្លួន ទៅ ។
ហំ  :  ( សើច ) មុខ តែ គេច ហើយ តែ ធ្វើម្ដេច ឱ្យ បាន ជួប ថៅកែ បើក លុយ សិន ។
ផានីត  :  ប្រាក់ខែ បន្តិចបន្តួច ពូ អើយ កុំ ស្តាយ ។ ចាំ ទៅ ៗ តិច មាន គ្រោះថ្នាក់ ធំ បើ លោកស្ដាយ ពូត្រូវការ លុយ ធ្វើ សាហ៊ុយ ខ្លះ ខ្ញុំ ជូន ខ្លះ
បាន ( ផានីតហូត កាបូប លុយ ចង់ រាប់ លុយ ឱ្យ តៃ កុង ខ្លះ ) ។
ហំ  :  ( រាដៃ មិន ព្រម ទទួល លុយ ) ទុក ចាយ ចុះ លោក ក្មួយ ពូមាន ហើយ ។ លោក
ក្មួយ ឯង មុននឹង មក ធ្វើការ នៅ ទីនេះ នៅ ឯណា ពីមុន ?
ផានីត  :  នៅ រៀន វិទ្យាល័យ ស៊ីសុវតិ្ត ។ ខ្ញុំ បាន ខំ ណាស់ ដែរ តែ ប្រលង ចេះតែ ធ្លាក់ ឥលូវ
មិន ចង់ ត្រលប់ ទៅ ស្រុក សោះ ព្រោះ ខ្មាស់ គេ ក៏ មក សុំ ធ្វើការ នៅ ទីនេះ យក លុយ រៀន ឈ្នួល យប់ ៗ ទៀត ។
ហំ  :  ក្មួយ ឯង អាយុ ប៉ុន្មាន ហើយ ?
ផានីត  :  ចូល ឆ្នាំ នេះ ទៀត បាន ១៧ ហើយ ។
ហំ  :  នៅ ក្មេង ណាស់ គ្មាន ទាន់ បាន ដឹង រឿង កន្លុកកន្លៀត ជីវិត បន្តិច សោះ ។  ពូមក នេះ មក បើក លុយ រង្វាន់ មិន មែន មក បើក ប្រាក់ខែ  ទេ ប្រាក់ខែ បើក ចាយ អស់ ១ ខែ មុន ស្រេច ទៅ ហើយ ។
ផានីត  :  រង្វាន់ ដោយ ពូ បាន ធ្វើ ការយូរ ណាស់ មកហើយ ឬ ? ខ្ញុំ បើ ធ្វើ ការ យូរ ៗ ទៅ ថៅកែ ថា នឹង ឱ្យ រង្វាន់ ខ្ញុំ ដែរ គឺ ប្រាក់ ចំណេញ ដែល ត្រូវ
ចែក គ្នា តាម ភាគ ៗ នោះ ឬ !
ហំ  :  រង្វាន់ នោះ លឺ គ្រាន់តែ និយាយ តែ គេ មិន ដែល ចែក ទេ ។ រង្វាន់ ពូ គឺ រង្វាន់ ក្ដៅ ។  គឺ ថៅកែ ណា ដែល ជា អ្នកបញ្ចេះ ឱ្យ ពូបុក ឡាន
អាហុង លី ឱ្យ វា មាន គ្រោះថ្នាក់ គេ លែង ហ៊ាន ជិះ ទៀត គេ មក ជិះ តែ ឡាន យើង ហើយ ថៅកែសន្យា ថា បើ ពូ ធ្វើ បាន គាត់ ឱ្យ
រង្វាន់ ១ ម៉ឺន រៀល ។  រឿង នេះ ជា រឿង ស្ងាត់ កុំ និយាយ ឱ្យ សោះ ។
ផានីត  :  យី ! អូអញ្ចឹង ម្សិលមិញ គឺ ពូបុក ឡាន វា ដោយ ចេតនា តែម្ដង ។
ហំ  :  នឹង ហើយ ! ដាក់ អាមួយ ម៉ោង មួយ រយ ទាន់ អាឯង ព្រលែង ចំ កណ្ដាល ឆ្អឹងជំនី ។
ផានីត  :  យី ! ពូហ៊ាន ធ្វើ អញ្ចឹង !
ហំ  :  មិន ហ៊ាន ឯណា ” មួយ ម៉ឺន រៀល ”… ។
ផានីត  :  ចុះ មាន អ្នក ជិះ បាន ស្លាប់ ដោយ ពូឯង បុក ឡាន នោះ ។
ហំ  :  ពួក នោះ វា ស៊យ វា អាយុ វា អស់ ។ អ្នកណា ដឹង ធ្វើ ម៉េច ។
ផានីត  :  ចុះ ឥលូវបើ រាជការ គេ មក រក ចាប់ ពូឯង ?
ហំ  :  ឱ្យ តែ បាន មួយ ម៉ឺន រៀល គេច ប្រាវ ឥលូវ យូរ ៗ ភ្លេច ខ្លួន បន្លំ ផ្លាស់ ឈ្មោះ មក វិញ ដដែល ។ ហើយ ម្យ៉ាងទៀត ថៅកែ គាត់ សន្យា ថា
គាត់ ជួយ គិតគូរ គេ ឯង ។ រឿង អ្វី តែ មាន លុយ ហើយ វា មិន ដែល ទៅជា ធំ រួច ទេ ។
ផានីត  :  ខ្ញុំ បើ ថៅកែ ប្រើ បែប នេះ ទុក ជា ឱ្យ លុយ ច្រើន យ៉ាងណា ក៏ មិន ហ៊ាន ដែរ ។
ហំ  :  ចុះ បើ ក្មួយ ធ្វើការរាជការ និយាយ ឱ្យ ត្រង់ណា ! តើ លោក ក្មួយ ហ៊ាន ស៊ី សំណូក ឬ ទេ ?  និយាយ ឱ្យ ត្រង់ណា !
ផានីត  :  ខ្ញុំ មិន ហ៊ាន ថា ទេ ។
ហំ  :  ឃើញ ទេ រឿង ស៊ី សំណូក និង រឿង បែប ពូនេះ មិន ខុសគ្នា ប៉ុន្មាន ទេ ។
ផានីត  :  ពូឯង សម្លាប់ គេ ទាំង រស់ ណា ។
ហំ  :  ចុះ ស៊ី សំណូក មិន កាច់ ក គេ ទាំង រស់ ! ចុះ បំបាត់ លុយ រាជការ មិន កាច់ ក គេ ទាំង រស់ ! អ្នករកស៊ី បំបាត់ គេ គ្រប់ យ៉ាង មិន កាច់ ក គេ
ទាំង រស់ !
ផានីត  :  ឱ ពុទ្ធោ អើយ ! ខ្ញុំ យ៉ាងណា ក៏ មិន ហ៊ាន ដែរ ទុក ជា គេ ឱ្យ ប៉ុន្មាន ក៏ មិន ហ៊ាន សម្លាប់ មនុស្ស ដែរ ។
ហំ  :  កុំ អាល រក ពុបើ មិន សម្លាប់ គេ មាន តែ ទុក ឱ្យ គ្នា ឯង ស្លាប់ ! លាប់ ! ក្មួយ រើស យក ខាង ណា ?
ផានីត  :  ខ្ញុំ មិន យល់ ទេ ពូ ពូឯង ចង់ ថា ដូចម្ដេច អំបាញ់មិញ ?
ហំ  :  ថា ” បើ មិន ដាច់ចិត្ត សម្លាប់ គេ តោង គ្នា ឯង ស្លាប់ ” តើ គ្នា ឯង ស្លាប់ ក្មួយ ឯង ធ្វើ ដូចម្ដេច ?
ផានីត  :  ម៉េច អញ្ចឹង ?
ហំ  :  ពូត្រូវការ លុយ មួយ ម៉ឺន គ្មាន លុយ មួយ ម៉ឺន ប្រពន្ធ ពូងាប់ ឈឺ ដើមទ្រូង ក្អក ខេះ ៗ ត្រូវការ សម្រាក មិន ធ្វើ ការ តើ បាន អ្វី ស៊ី ។ ទៅ
ពេទ្យ ៗ ឱ្យ សំបុត្រ ទិញ ថ្នាំ ចាក់ ។  ពូ គ្មាន លុយ ទិញ ថ្នាំ ធ្វើ ម្ដេច ទុក ឱ្យ ប្រពន្ធ ស្លាប់ ឬ ? កូនស្រី ពូ ប្រលង ជាប់ ចូល អនុវិទ្យាល័យ នារី
សាលាតម្រូវ ឱ្យ ទិញ សំពត់ អាវ សៀវភៅ មុង តាម របៀប គេ មិន ទិញ ឱ្យ កូន កូន ខាត រៀន ។ ខាត រៀន ល្ងង់ ដូច ពូទៀត ។ ធំ ឡើង
វេទនា ម្ល៉ោះហើយ ត្រូវ ពូហ៊ាន ប្ដូរ ឱ្យ កូន បាន ចំណេះដឹង នឹង គេ ទើប ដោះ បញ្ហា នេះ ឱ្យ បាន ស្រេច ខំ វិលវល់ តែ ដដែល ៗ នៅតែ
ល្ងង់ ព្រោះ ហេតុ ក្រ នៅតែ ក្រ ព្រោះ ហេតុ ល្ងង់ … ម្ល៉ោះហើយ ប្រថុយ ធ្វើម្ដេច ឱ្យ តែ បាន លុយ នឹង បាន ចំណេះ ទៅ ។ ម្ដាយ ពូគាត់
ចាស់ ហើយ ហើយ គាត់ ចង់ ធ្វើ បុណ្យ មុននឹង គាត់ អនិច្ចកម្ម គាត់ សុំ លុយ ពូឱ្យ ពូ ធ្វើ ដូចម្ដេច មិន ឱ្យ ពូ ធ្វើ បុណ្យ ធ្វើទាន ហាក់ដូចជា
ធ្វើ ទណ្ឌកម្ម សំរាប់ គាត់ អញ្ចឹង ..
ផានីត  :  ពូយក លុយ ក្ដៅ ក្រាហាយ ទៅ ជូន គាត់ យក ទៅ ធ្វើ បុណ្យ ក្រែង មិន បាន បុណ្យ ណា ?
ហំ  :  បាន ឬ មិន បាន ទុក មួយឡែក សិន ធ្វើ ម្ដេច ឱ្យ តែ ម៉ែ បាន ស្រួល ចិត្ត ដោយ ថា អញ មាន លុយ ធ្វើ បុណ្យ នឹង គេ ដែរ ស្រុក ឥលូវ អញ្ចឹង
គេ កាប់ ជ្រូក ធ្វើ បុណ្យ គេ ស៊ី សំណូក បុណ្យ ដើម្បី មាន ផ្លូវ រកស៊ី គេ សំពះ ព្រះសង្ឃ ដើម្បីឱ្យ គេ ស្រលាញ់ ( ផានីត គ្រវី ក្បាល ហួស
ចិត្ត ) លោក ក្មួយ គ្រវី ក្បាល ហួសចិ ត្នេះ ហើយ ជីវិត ពិត ៗ ដែល មិន មែន ជីវិត តែ ពាក្យសំដី តែ ក្បួន ខ្នាត បាន ថា សរុប សេចក្តីឃើញ
ថា ពូ ត្រូវតែ ប្រថុយ ឱ្យ បាន មួយ ម៉ឺន រៀល សិន ។ ពូ គិត ស្រេច យូរ ណាស់ មកហើយ ពូល្បង ស្រាយ រឿង នេះ តាម វិធី ច្រើន ណាស់
ហើយ តែ ទៅ មិន រួច បានជា សល់ ផ្លូវ មួយ ហ្នឹង ទើប ប្រថុយ ទទួល ថៅកែ គាត់ ត្រូវការ ស្រាប់ ផងចាំ អី ហ្នឹង លេង មួយ ចាន ដើម្បី
កសាង ជីវិត វង្ស ត្រកូល ។ល ។
ផានីត  :  ខ្ញុំ ឈប់ ឭ ឈប់ ឆ្លើយ ឈប់ ដឹង ហើយ !( ដើរ ចូលមក អង្គុយ )
ហំ  :  កើត មក ជា មនុស្ស ហើយ ក្មួយ មិន ឱ្យ ឈប់ ឭ ឈប់ ឆ្លើយ ឈប់ ដឹង បាន ទេ ! ច្បាប់ ជីវិត បង្ខំ ក្មួយ ឱ្យ ដោះស្រាយ រឿង ដែល មាន ចោទ រាល់ ថ្ងៃ ។ បើ ក្មួយ គេច មិន ដោះស្រាយ គឺ ក្មួយ ព្រម ទទួលងាប់ ជាមុន ហើយ ស្រេច ។
ផានីត  :  ខ្ញុំ នឹក ថា ខ្ញុំ ហើយ ជា មនុស្ស អភ័ព្វ ជាង គេ កំព្រា ឥត ឪពុក ម្ដាយ នៅ ជាមួយ មាមីង គេ អ្នក មាន គេ ធ្វើបាប គ្រប់ យ៉ាងដូចម្ដេច ក៏
មិន ត្រូវ ខ្មោច ចេញ ខ្មោច ចូល និយាយ តែ ពី មាន ពី សប្បាយ ផ្ទុយ នឹង ខ្ញុំ ដែល ក្រ ។
ហំ  :  មាន មនុស្ស វេទនា ជាង ក្មួយ ជាង មា ច្រើន ណាស់ ទៅ ទៀត លោក ក្មួយ ។ មាន មនុស្ស ច្រើន បាន ព្រឹក ខ្វះ ល្ងាច គ្មាន អ្វី វ័ណ្ឌ គ្មាន
ដំបូល ជ្រក រស់ ដោយសារ លក់ កម្លាំង ប្រចាំ ថ្ងៃ លោតែ ឈឺ ដេក ចាំ ងាប់ ។ ជន ទាំងនោះ គេ ប្រៀប បាន ទៅនឹង សត្វ ដែល កើត មក
គេ ទុក ឱ្យ រស់ គ្រាន់តែ សម្រាប់ ធ្វើ ការផ្ដល់ ផល ឱ្យ ទៅ ជន មួយ ជំពូក ទៀត ដែល កើត មក ចាំ តែ ទទួល ផល ស្រាប់ ដោយ មិន
ចាំបាច់ ធ្វើ ការ ឬ ដោយ ធ្វើ ការតែ បន្លំ ។ មួយ ថ្ងៃ គិត តែ ប្រើ ស្នៀត បោក រាប់ មិន អស់ ។
ផានីត  :  នេះ ហើយ សង្គម សក្ដិ ភូមិ គ្មាន របៀប បណ្ដោយ មនុស្ស ប្រយុទ្ធ គ្នា តាម ចិត្ត ប្រកាប់ ប្រចាក់ គ្នា បោកបន្លំ គ្នា លួច ប្លន់ គ្នា កេងប្រវ័ញ្ច គ្នា រហូតដល់ ច្បាំង គ្នា ដើម្បី តែ ម្យ៉ាង គឺ ដើម្បី រស់ ទៅ តាម សេចក្ដីលោភ មិន ចេះ ឆ្អែត ។  នេះ ហើយ សង្គម ពុករលួយ ដែល អ្នកប្រសប់ ចេះតែ  សប្បាយ នៅ ចំពោះ មុខ មនុស្ស ភាគ ច្រើន ដែល វេទនា ពី រឿង រស់ ។  នេះ ហើយ សង្គម នាយ ទុន មនុស្ស ជិះ ជាន់ មនុស្ស ព្រោះ ពួក ឈ្នះ ចេះ រៀបចំ គ្នា ដើម្បី សង្កត់ ពួក អ្នកចាញ់ អោយ ធ្វើ ការបង្កើត ផល អោយ ខ្លួន រស់ បាន ស្រួល ។
ហំ  :  ក្មួយ បាន រៀន ក្មួយ ចេះ រក ពាក្យ ចំ ៗ ថា បាន ។
ផានីត  ពូឯង ហ្នឹង ក៏ សម្លាប់ គេ ដើម្បី ខ្លួន រស់ ដែរ ។
ហំ  :  ពូមាន ចង់ ឯណា ក្មួយ តែ ជីវិត វា បង្ខំ ទេ តើ ! ដូច ពូ បាន ជម្រាប ក្មួយ រួច មកហើយ ស្រាប់ ។
ផានីត  :  ថៅកែ ហ្នឹង បង្ខំ ពូឯង ។
ហំ  :  ថា ដូចនេះ ក៏ បាន ។ តែ ចុះ នរណា បង្ខំ ថៅកែ ?
ផានីត  :  អ្នកណា ! លោភ ចង់ មាន តែ ឯង ហួស ពេក ។
ហំ  :  ត្រូវ ហើយ ថៅកែ គាត់ ហ៊ាន លោភ ព្រោះ គ្មាន ច្បាប់ ណាមក កម្រិត សេចក្ដីលោភ គាត់ សោះ ។ ដល់ ចង់ មាន បាន ហួស កម្លាំង គាត់ គាត់ យក ទឹក លុយ ទៅ ទិញ កម្លាំង គេ សម្បត្តិ គាត់ កើនឡើង យូរ ៗ ទៅ គាត់ ទិញ ខ្មែរ ទាំងអស់ មក ប្រើ ។
ផានីត  :  ពិត មែន ហើយ ចុះ ផ្លូវ ដោះស្រាយ ?
ហំ  :  កុំ មាត់ លឺ សូរ សំលេង អា” មែរសឺ ដេស ” ថៅកែ មក ហើយ ។ នុះ ថៅកែ មែន លោក ក្មួយ ខ្ញុំ លា លោក ក្មួយ ឱ្យ ហើយ ណា ព្រោះតែ បាន លុយ មួយ ម៉ឺន ចាយ គ្ឌឹង ហើយ ខ្ញុំ ។
ផានីត  :  ចុះ ខ្ញុំ ពូឱ្យ ទៅ ណា ?
ហំ  :  អង្គុយ បូក លេខ ហើយ សង្វេគ រឿង សង្គមតទៅទៀត ចុះ ។
ផានីត  :  ពូឯង ពួន ត្រង់នេះ សិន ទៅ ក្រែង ថៅកែ ឃើញ គាត់ បើក ឡាន ចេញ គេច ទៅ ណា ទៀត ។
ហំ  :  ក្មួយ ថា នេះ សម ម្យ៉ាង ដែរ ( តៃ កុង ក៏ ពួន បន្តិច សិន ) ។
ផានីត - ហំ - ថៅកែ
ថៅកែ  :  ( ដើរ ចូលមក មើលឃើញ តែ ផានីត ព្រោះ ពូហំ ពួន ទៅ ហើយ ) ផានីត មាន មនុស្ស ចម្លែក មក សួរ អ្វី … អី ដែរ ?
ផានីត  :  បាទ ដូចជា មិន ឃើញ ទេ ។
ថៅកែ  :  អញ ទៅ ស្ទាក់ ខ្ទប់ ឯ ក្រសួង គិញ ហើយ តែ មិន ដឹង ជា បាន ផល យ៉ាងណា ?  តែ តែ នៅ ផ្ទះ ប្រយ័ត្ន មើល បើ មាន មនុស្ស ចម្លែក មក សួរ ឆ្លើយ ថា មិន ដឹង ៗ ទៅ ។
ផានីត  :  បាទ !
ហំ  :  ( ស្ទុះ ចេញ ពី កន្លែង ពួន មក ) ក្រាប ប្រណិប័តន៍ ថៅកែ
ថៅកែ  :  យី ! អាហំ អាឯង ឆ្កួត ទេ ឬ ! មក ធ្វើ អ្វី ហ្នឹង ?
ហំ  :  ប្របាទ …មក … សុំ … នែ… នែ …
ថៅកែ  :  អាឯង មិន ដឹង ជា គេ ប្រកាស តាម វិទ្យុ រក ចាប់ ក្បាល ទេ ? រួច អាឯង មក នេះ គិត សម្លាប់ ទាំងអស់ គ្នា ហះ ?
ហំ  :  ខ្ញុំ ដឹង ថា គេ រក ចាប់ខ្លួនខ្ញុំ ហើយ បានជា ខ្ញុំ ឆ្លៀត មក បើក លុយ រង្វាន់ រួច នឹង អាល គេច ។
ថៅកែ  :  យី អា នេះ វង្វេង ខួរ ហើយ គិត តែ រង្វាន់ ជាប់ គុក ឯណោះ មិន គិត ទេ ។ ទៅ ! រត់ ឱ្យ បាត់ ពី ទីនេះ ទៅ !
ថៅកែ  :  ថៅកែ មេត្តា ឱ្យ លុយ មក សិន !
ថៅកែ  :  ( ហូត កាបូប យក លុយ ) យក ២០០ រៀល រួចទៅ ឯណា ឱ្យ បាត់ ទៅ អាចង្រៃ វាយ ក៏
ហំ  :  កាល ដែល ថៅកែ មានប្រសាសន៍ នឹង ខ្ញុំ ថា ឱ្យ ខ្ញុំ មួយ ម៉ឺន ! ទាល់តែ ប៉ុណ្ណឹង ដែរ បាន ខ្ញុំ ប្រថុយ លក់ ស្បែក ។
ថៅកែ  :  យី អា នេះ ! អញ មិន ដឹង ! បើ ២០០ មិន យក អញ មិន ដឹង អី ទេ ទៅ ! ចេញ ទៅ ! ធ្វើឱ្យ អញ មាន រឿង ដោយសារ ផង ឥលូវ មក លំអុក រក ១ ម៉ឺន ទៀត អាណា តាម ចិត្ត ឯង ទាន់ ។
ហំ  :  ព្រះតេជគុណ ខ្ញុំ ទុក ជា ម៉ែ ឪ ហើយ មេត្តា ខ្ញុំ ចុះ ។ ជីវិត ខ្ញុំ ថ្លៃ តែ ១ ម៉ឺន រៀល ម្ដេច ព្រះបាទ ម្ចាស់ មានប្រសាសន៍ ឯណា ទៅ វិញ ។ ឱ្យ ខ្ញុំ ភ្លាម មក ១ ម៉ឺន ដូចជា បោះចោល ឱ្យ សត្វ លង់ទឹក ទៅ ចុះ ។ ព្រះតេជគុណ ស្គាល់ ចិត្ត ខ្ញុំ ស្រាប់ ហើយ ស៊ូ ស្លាប់ រស់ នឹង ព្រះតេជគុណ យ៉ាងណា ។
ថៅកែ  :  យីអា នេះ និយាយ ច្រើន ណាស់ អញ ថា មិន ដឹង ៗ ហើយ ។ យក ឡាន អញ ទៅ បុក គបុក គេ ខូច ឡាន អញ ងាប់ មនុស្ស ៣ នាក់ រឿងរ៉ាវ នឹង អាឯង នេះ សម្បើម ណាស់ ប៉ោ គេ វា ក្ដី ផង ឥលូវ មក រឹត ឯង មួយ ទៀត ។ ផានីត ជួយ គិត មើល អា នេះ វា គិត ជញ្ជក់ ឈាម ឯង ឱ្យ នៅតែ ស្បែក នឹង ឆ្អឹង តែម្ដង ។  ព្រះតេជគុណ ជ្រៀប ស្រាប់ ហើយ ! ខ្ញុំបរ ឡាន បុក គេ គឺ ធ្វើ តំរូវចិត្ត ព្រះតេជគុណ ។
ថៅកែ  :  អញ ឱ្យ បុក មែន តែ អញ មិន មែន ឱ្យ បុក ទាល់តែ មាន ស្លាប់ មនុស្ស ណា ?
ហំ  :  ខ្ញុំ ក៏ មិន មែន ចង់ឱ្យ មាន មនុស្ស ស្លាប់ ដែរ ។ តែ នរណា ប៉ាន់ គ្រោះថ្នាក់ បាន ?
ថៅកែ  :  អើ ! រួច អាឯង មក ទារ លុយ អញ ទៀត ?
ហំ  :  ចុះ ថៅកែសន្យា ថា បើ ខ្ញុំ បុក ឡាន អាហុង លី បាន ឱ្យ ខ្ញុំ ១ ម៉ឺន ។ ខ្ញុំ ទារ តាម តែ ថៅកែសន្យា ( កម្មករ ចូល )
ថៅកែ  :  អើ ! អញ ឱ្យ ឯង បុក កុំ ឱ្យ ស្លាប់ ឥលូវ មាន ស្លាប់ រឿង វា ធំ អញ មិន ដឹង ទេ ។
ហំ  :  ថៅកែ គ្មាន បាន បញ្ជាក់ មុន ថា កុំ ឱ្យ មាន ស្លាប់ ឬ ឱ្យ មាន ទេ ។ ថៅកែ គិត ថា ឱ្យ តែ បុក វា យក ពី ខាង សម្បើម ថា ពួកយើង សឿង
ជាង ពួកវា ប៉ុណ្ណោះ ឥលូវ ធ្វើ តាម បាន ហើយ រង្វាន់ ដែល សន្មត ថា ឱ្យ ខ្ញុំ ឱ្យ មក ឥលូវ : ១ ម៉ឺន រៀល !
ថៅកែ  :  យី អា ! សំដី រឹង ណាស់ ហ្ន !
ហំ  :  ថៅ ថៅកែ ខ្ញុំ ត្រវការ ១ ម៉ឺន ណាស់ ប្រពន្ធ ខ្ញុំ ឈឺ កូន ត្រូវ ចូល អនុវិទ្យាល័យ ម្ដាយ ខ្ញុំ ចង់ ធ្វើ បុណ្យ បន្តិចបន្តួច នឹង គេ ។  ឱ្យ តែ បាន
១ ម៉ឺន មក ខ្ញុំ យក ទៅ ឱ្យ ប្រពន្ធ កូន ម្ដាយ ខ្ញុំ សប្បាយ យ៉ាងណា យ៉ាង នោះ ចុះ ខ្ញុំ ឥត គិត ទេ ខ្ញុំ សូម លើក ដៃ សំពះ ថៅកែ ម្ដង បើ មិន
អាណិត ខ្ញុំ ទេ អាណិត តែ ប្រពន្ធ កូន ម្ដាយ ខ្ញុំ ចុះ កុំ តែ មាន វង្ស ត្រកូល ខ្ញុំ មិន ត្រូវការ ១ ម៉ឺន ធ្វើ អ្វី ទេ ។
ថៅកែ  :  ឃើញ ទេ អា នេះ មាន ត្រង់ នឹង ឯង ឯណា វា ធ្វើការ ឱ្យ ឯង មិន មែន ស្រលាញ់ ឯង ទែ តែ វា ធ្វើការ ឱ្យ ឯង ដើម្បី សម្រេច ប្រយោជន៍ វាឯ
ណោះ ឯង ទាំង មិន អាណិត អញ ផង ចុះ ឱ្យ អញ អាណិត ឯង ម្ដេច បាន ។
ហំ  :  ឥលូវ ឈប់ និយាយ ពី អាណិត ខ្ញុំ ចុះ និយាយ ពី ពាក្យ ដែល ថៅកែ ដែល បាន សន្យា នឹង ខ្ញុំ ។ ថៅកែ បាន ថា ” អាហំ អាឯង មើល ស្រឿ
ឡាន អាហុង លី ឱ្យ ចំ ឆ្អឹងជំនីរអញ ឱ្យ ឯង ១ ម៉ឺន រៀល ។ ខ្ញុំ បាន បញ្ជាក់ ថៅកែ ពីរ បី ដង ថៅកែ ថា ឱ្យ ១ ម៉ឺន រៀល មែន ឱ្យ តែ ខ្ញុំ
ធ្វើ បាន ។
ថៅកែ  :  អញ មិន ដឹង អញ មិន ដែល និយាយ ដូចនេះ ទេ អាឯង ចង់ ទៅ ប្ដឹង ៗ ទៅ អាឯង និយាយ ឱ្យ បែក មេឃ ក៏ គ្មាន លោក ណា ជឿ ឯង
ដែរ ។  នា ម៉ឺន គេ ជឿ អញ អាសំអុយ ។
ហំ  :  ថៅកែ មិន ខ្លាច ឆ្កែ ទាល់ច្រក ទេ ឬ ? លេង បញ្ចេះ ប្ដឹង តិច ខ្ញុំ ប្ដឹង មែន ខ្ញុំ មាន សាក្សី ខ្ញុំ ណា ព្រោះ ថៅកែ និយាយ គឺ ថៅកែ និយាយ នៅ
ចំពោះ មុខ អាដែង អស់ នោះ : អាសុខ អាមាន អាទ្រី អាគង់ សុទ្ធតែ បាន ឮ ពួក ទាំងនោះ វា ទាំង បាន ឃាត់ ខ្ញុំ កុំ ឱ្យ ធ្វើ ផង ។
ថៅកែ  :  ( សើច ) ពួក អាអស់ នោះ វា មិន ឆ្កួត ទៅ សម្លាប់ អញ ឱ្យ អាឯង រស់ នោះ ទេ ។  ទុក ជា វា ឮ មែន ឱ្យ លុយ វា ខ្លះ ទៅ វា ទៅជា មិន ឮ វិញ
ហើយ ។
ហំ  :  កុំ អាងទឹកប្រាក់ ហើយ មើលងាយ មនុស្ស ពេក ថៅកែ !
ថៅកែ  :  កុំ អាងទឹកចិត្ត មនុស្សធម៌ ហើយ មើលងាយ កម្លាំង ប្រាក់ អាហំ !
ហំ  :  អ្នក មាន ស្គាល់ តែ ពី លុយ តែម្ដង គ្មាន ចិត្ត មេត្តា គ្មាន សម្បជញ្ញះ ទេ ។
ថៅកែ  :  បើ អ្នក ក្រ មិន ស្គាល់ លុយ អ្នកក្រ មក ទារ ១ ម៉ឺន រៀល ធ្វើ អ្វី ?
ហំ  :  ព្រោះ អ្នក ក្រ ត្រូវការ លុយ យកមក ចិញ្ចឹម ជីវិត ខុសពី អ្នក មាន ដែរ ត្រូវការ លុយ សំរាប់ យក ទៅ អួត ប្រាប់ គេ ថា ខ្លួន មាន លុយ ច្រើន
ឬ ជា គ្រឿង សំរាប់ បញ្ឆោត ចិត្ត ឱ្យ សប្បាយរីក ថ្លើម ធំ ជាន់ គេ ជាន់ ឯង ។
ថៅកែ  :  យីអា នេះ កាន់តែ ព្រហើន ឡើង ៗ ចេញ ពី ផ្ទះ អញ ឱ្យ ឆាប់ ។
ហំ  :  ផានីត ជា សាក្សី ខ្ញុំ មួយ ទៀត ថា ថៅកែ បាន ប្រើ ឱ្យ ខ្ញុំ បុក ឡាន អាហុង លី មែន ថា ឱ្យ ខ្ញុំ ១ ម៉ឺន ឥលូវ មិន ឱ្យ ។ យើង និយាយ គ្នា ទាំង
ប៉ុន្មាន ផានីត បាន ស្ដាប់ឮ ទាំងអស់ ។
ថៅកែ  :  ចេញ ពី ផ្ទះ អញ ទៅ !
ហំ  :  ឱ្យ ១ ម៉ឺន មក !
ថៅកែ  :  ទៅ !
ហំ  :  ទេ ។
ថៅកែ  :  អហំ ទៅ អាណិត អញ ហ៏ ! អញ ឱ្យ ៥០០រ ។
ហំ  :  ថៅកែ អាណិត ខ្ញុំ ឱ្យ ខ្ញុំ ១ ម៉ឺន មក ។
ថៅកែ  :  ១ ម៉ឺន ! ១ ម៉ឺន ! អញ បាន មកពី ណា មក ?
ហំ  :  បាន ពី ខ្ញុំ ពី ផានីត ពី អាសុខ ពី អាទ្រី ពី អាមានអាគង់ ពី ខ្មែរ អ្នកធ្វើ ការ ទាំងអស់ គ្នា ។
ថៅកែ  :  អាហំ ចេញ ពី ផ្ទះ អញ ឱ្យ ឆាប់ ក្រែង លោ …
ហំ  :  ក្រែង លោស្អី ខ្លាំង ណាស់ ចូល គុក ទាំងអស់ គ្នា ។ រឿង បុក ឡាន ខ្ញុំ គ្រាន់ ទេ ជា ដៃ ជើង ខួរក្បាល គឺ ថៅកែឯង ។
ថៅកែ  :  អាហំ … អាហំ … អាហំ … អញ អង្វរ អាឯង ។
ហំ  :  អង្វរ ខ្ញុំ ធ្វើ អ្វី ឋានះ ថៅកែ មិន ត្រូវ អង្វរ ខ្ញុំ ទេ ខូច កិត្តិយស អ្នក មាន អស់ ហើយ ។  ម្យ៉ាងទៀត ខ្ញុំ លែង ឆោត ហើយ សំឡេង ទន់ របស់
ថៅកែ គ្មាន ឥទ្ធិពល មក លើ ខ្ញុំ ទៀត ទេ ។ លុយ ១ ម៉ឺន ដែល សន្យា ទើប លួងចិត្ត ខ្ញុំ មាន ។
ថៅកែ  :  អាហំ ឯង ចង់ សម្លាប់ អញ ឬ ? បានជា អញ និយាយ អ្វី ឯង ធ្វើ ដូចជា ថ្លង់ ដូចជា ស្ដាប់ គ្នា ពុំ បាន ! ខំ ជួយ ឯង ពី នោះ មក ឥត ប្រយោជន៍
សោះ ផ្គត់ផ្គង់ តាំងពី ខោអាវ លុយ ស៊ុប ខ្លះ ទៀត កូន ប្រពន្ធ ឯង ក៏ អញ មិន ធ្មេច ភ្នែក ដែរ ។ តាំងពី នោះ មក យើង មាន រឿង សុខ ទុក
ជាមួយគ្នា ច្រើន : អញ ពឹង អាឯង ក៏ មាន ឯង ពឹង អញ ក៏ មាន ម្ដេច ឥលូវ ម៉េច និយាយ គ្នា ស្ដាប់ ពុំ មាន ។  អញ អស់ ប៉ុណ្ណឹង ហើយ !
មើល នាយ ផានីត ឯណេះ គ្មាន ការងារ ធ្វើ អញ យកមក ឱ្យ ធ្វើការ ជាមួយ អញ ជួយ យុវជន ។ រឿង អ្វី ដែល រាជការ ហៅ ឱ្យ ជួយ ជាតិ
អញ មិន ដែល ខាន ទេ តាំងពី សង់ សាលា ទិញ ឆ្នោត វត្ថុ ជួយ សមាគម សង់ សាលា បាលីសង់ វត្ត ធ្វើ បុណ្យ ទាន គ្រប់ សព្វ នៅតែ
មិន ដឹង អញ ទៀត ។ អញ សព្វ ថ្ងៃ ខ្សោះ អស់ ហើយ គេ ជញ្ជក់ គ្រប់ ទិស នៅតែ ស្បែក និង ឆ្អឹង ទេ ។
ហំ  :  ងឺ ! រឿង ថៅកែ កម្សត់ មែន គួរសរសេរ សៀវភៅ ទុក ដើម្បី បញ្ជាក់ ថា ថៅកែ ជួយ ជាតិ សាសនា យ៉ាងណា ខ្លះ ។ ថៅកែ នេះ ជួយ ខ្ញុំ
ជួយ ក្មួយ ឯណោះ ដើម្បី ប្រើ យក កម្រៃ ពី ខ្ញុំ នឹង ពី ក្មួយ ឯណោះ ។ ជួយ ជាតិ យក ចំណេញ ពី ជាតិ ។ ជួយ សាសនា យក ចំណេញ ពី
សាសនា ។  គោរព សរសើរ ពី ស្ដេច ដើម្បី យក ចំណេញ ពី ស្ដេច កុំត្រ ដាង អំពើ ល្អ ប្រាប់ យើងខ្ញុំ នោះ ទៅ មិន រួច ទេ ថៅកែ និង ខ្ញុំ មាន
រឿង តែ យ៉ាង ខ្លី ជាមួយគ្នា ឱ្យ ខ្ញុំ ១ ម៉ឺន ដូច សន្យា ឬ មិន ឱ្យ ? បើ ឱ្យ ខ្ញុំ ខ្ញុំ មិន ឆ្លើយ ដាក់ ថៅកែ ខ្ញុំ សុខចិត្ត ធ្មេច ភ្មែក ជួយ ថៅកែ ទៀត
ចុះ ។  បើ មិន ឱ្យ ទេ … ខ្ញុំ សូមទោស ឆ្លើយ ហើយ ។
ថៅកែ  :  ផានីត បើ មាន នរណា រកអញ ថា អញ ទៅ ជួប នឹង គេ ថា មិន ដឹង ជា ថ្មើរម៉ាន បាន មកវិញ ទេ ។
ហំ  :  ថៅកែ គិត ទៅ ណា ហ្នឹង ? អញ្ចើញ ទៅ ណា មិន បាន ទេ ។
ថៅកែ  :  អាឯង ស្អី ក៏ មក ផ្ដាច់ សិទ្ធិ អញ មិន ឱ្យ ទៅ ណា បាន ?
ហំ  :  មាន រឿង មួយ វា ភ្ជាប់ ថៅកែ នឹង ខ្ញុំ
ថៅកែ  :  អញ ទៅ !
ហំ  :  ខ្ញុំ មិន ឱ្យ ទៅ !
ថៅកែ  :  អញ នៅតែ ទៅ ។
ហំ  :  ទៅ ខ្ញុំ ទៅ តាម ។
ថៅកែ  :  អញ ឡើង ឡាន ។
ហំ  :  ខ្ញុំ ឡើង ដែរ ។
ថៅកែ  :  អញ ទៅ ប្ដឹង ។
ហំ  :  ហ៊ាន ទៅ ប្ដឹង ល្អ ហើយ ។
ថៅកែ  :  អញ ទៅ ហើយ ។
ហំ  :  ខ្ញុំ ទៅ តាម ដែរ ។
ផានីត - កម្មករ - សុខ - មាន - ទ្រី - គង់
ទ្រី  :  លោក ប្អូន មាន រឿង អ្វី លឺ មាត់ នរណា ជជែកគ្នា ខ្លាំង ម្ល៉េះ ?  ផានីត ងើប មុខ ឡើង រួច ឱន ទៅ វិញ )
សុខ  :  បើ សួរ គេ មិន ឆ្លើយ ដដែល មក ទៅ ធ្វើការ យើង វិញ ។
គង់  :  ទេ ចង់ ដឹង ។ នែ លោក ប្អូន នរណា មាន រឿង អ្វី ?
ផានីត  :  រឿង ចំណាស់ ខ្ញុំ មិន ហ៊ាន និយាយ ជំម្រាប ទេ ។
មាន  :  យី ! យ៉ាងណា ទៅ មិន ស្រួល ទេ ដឹង ?
ទ្រី  :  ប្រាប់ យើង ឱ្យដឹង ផង មើល៍ ។
ផផានីត :  នែ!… នែ … ពូហំ គាត់ មកហើយ គាត់ ជាប់ ឈ្លោះ នឹង ថៅកែ ពី រឿង … ណ្ហើយ កុំ សួរ ខ្ញុំ ខ្ញុំ និយាយ មិន រួច ទេ លោក អើយ ក្នុង លោក នេះ
បើ ខ្ញុំ កើត មក ហើយ កុំ ឱ្យ មាន ភ្នែក មាន ត្រចៀក ប្រហែលជា ខ្ញុំ បាន សប្បាយ ជាង ។ ខ្វាក់ ថ្លង់ គ កុំ ឱ្យ ឃើញ លឺ និយាយ ចេញ ឮ រឿង
តែម្ដង ទៅ វា ធូរ ដើមទ្រូង ជាង ! ខ្វាក់ ត្រង់ ជា អាការះ អាច នាំឱ្យ មនុស្ស ពិបាក ខ្លះ មែន តែ ពិបាក នោះ តូច ជាង អាការះ ឃើញ លឺ ចេះ
និយាយ ហើយ ធ្វើ អ្វី មិន កើត ។ មនុស្ស យើង រស់ នៅ សព្វ ថ្ងៃ ប្រយុទ្ធ គ្នា ក្នុង អយុត្តិធម៌ លួច ល្បិច គ្នា ទៅវិញទៅមក ដើម្បី ម្នាក់ ៗ មាន
ស្រួល ល្អ ពីរោះ តែ សំដី ក្រៅតែ មេទន្ទេញ ចាំ មាត់ សំរាប់ បង្រៀន សិស្សានុសិស្ស ឱ្យ គ្នា សូត្រ មួយ ថ្ងៃ ៗ អំពី សេចក្ដី ល្អ ទៀង ត្រង់ ស
ម្បជញ្ញះ ករណី កិច្ចចិត្ត មេត្តា ចិត្ត បរិសុទ្ធ ចិត្ត មនុស្សធម៌ តែ ក្នុង ជីវិត ក្នុង សង្គម រឿង ល្អ ទាំ អស់ អំបាញ់មិញ ដែល បាន រៀន ចេះ
ពី សាលា មក ហើយ យកមក ប្រើ ស្ទើរតែ មិន កើត ក្នុង ជីវិត នេះ ។
គង់  :  លោក ប្អូន កុំ អាល ផ្ទុះ ភ្លាម អញ្ចើញ និយាយប្រាប់ យើង ឱ្យ ស្រួល មក រឿង យ៉ាងម៉េច ?
ផានីត  :  រឿង ឡាន បុក ពី ម្សិល !
សុខ  :  ណ្ហើយ គិត ឱ្យ សព្វ ៗ ទៅ មិន ត្រូវ ចង់ ដឹង រឿង គេ ទេ ។ មក ទៅ ធ្វើការវិញ ពួកយើង ។
គង់  :  រឿង នេះ ទាក់ទង ដល់ យើង ទាំងអស់ គ្នា សុខ ត្រូវតែ យើង ចង់ ដឹង បាន ត្រូវ ។
ផានីត  :  បង ទាំងអស់ សួរ ខ្ញុំ ថា រឿង បុក ឡាន រួច វា ម្ដេច ទៅ ចុះ ក្រែង ដឹង ស្រាប់ ហើយ រឿង លុយ ១ ម៉ឺន ។
មាន  :  អើ … អើ … អើ …
ផានីត  :  ឥលូវ ស្ងាត់ តូច ទៅ ហើយ ថៅកែ ថា គាត់ មិន ដឹង ទេ ។
ទ្រី  :  ពួក អានាយ ទុន ទុកចិត្ត មិន បាន ទេ ដូច ត្រី ឆ្ដោរ អញ្ចឹង ដើម្បី វា ធំធាត់ វា គ្មាន ញញើត នឹង ស៊ី កូន ឯង ឡើយ ។
សុខ  :  លោក បង ហំ គាត់ មិន ជឿ ខ្ញុំ ៗ និយាយប្រាប់ ថា ឱ្យ ប្រយ័ត្ន តិច លោ ថៅកែ មិន ទទួល ដឹង យើង ងាប់ តែម្ដង ។
ផានីត  :  ឥលូវ ពូហំ ឡាំប៉ាឱ្យ ខាងតែ បាន ។
សុខ  :  អា ! លេង មិន កើត ទេ ដូចនេះ រឿង នេះ ធំ ណាស់ !
មាន  :  មក ទៅ ធ្វើការវិញ តិច លោរាលដាល ដល់ យើង រឿង នេះ អញ ច្បាស់ជា មិន យក ជ័រ ព្នៅ មក ត្បៀត ក្លៀក ទេ ។ អញ ស្រេច តែ មិន  ដឹង ៗ
រួច គ្នា តែ ប៉ុណ្ណឹង ហើយ ។ នុះ ឮ សូរ ដូចជា ថៅកែ មកវិញ ហើយ មក ទៅ ធ្វើការវិញ ពួកយើង ។
ទ្រី  :  លោក ប្អូន មើល ផង ណា លោក បង ហំ តែ ហួសចិត្ត គាត់ ៗ ព្រលែង ឥត ស្គាល់ ថៅកែ ថៅកំអ្វី ទេ ។
គង់  :  បើ មាន រឿង មិន ស្រួល មើលទៅ ហៅ ពួកយើង ផង ។ ទាំងអស់ គ្នា ត្រឡប់ ទៅ ធ្វើការវិញ ទៅ ។
ផានីត - ថៅកែ និង តៃ កុង
ថៅកែ  :  អញ ថា ម៉ាត់ ណា ម៉ាត់ ហ្នឹង ហើយ ។ អាហំ តិច លោ ថា អញ មិន ប្រាប់ ។ តែ គេ ចាប់ អញ ៗ ឆ្លើយ ថា អញ មិន ដឹង អ្វី ទេ ហើយ អញ ត្រូវតែ
ចេញ ឈ្មោះ ប្ដឹង អាឯង ទៀតផង ដោយ ចោទ ថា អាឯង ធ្វើការ ខ្ជីខ្ជា បើក ឡាន អញ ទៅ បុក ឡាន អុង ប៉ាង ហុង លី ។
ហំ  :  ខ្ញុំ សូម អរគុណ ថៅកែ ហើយ ៗ ដើម្បី តប គុណ នេះ ខ្ញុំ សូម ជម្រាប ថៅកែ ជា មុន វិញ ថា តែ គេ ចាប់ ខ្ញុំ ខ្ញុំ ឆ្លើយ ប្រាប់ រាជការ នូវ រឿង
ពិត ហើយ  គឺ ថៅកែ បាន ប្រើ ខ្ញុំ ឱ្យ ធ្វើ អំពើ ដ៏ លាមក នោះ មែន ដោយ សន្យា ថា ឱ្យ ខ្ញុំ ១ ម៉ឺន រៀល ។
ផានីត  :  សូមទោស … ថៅកែ ១ ម៉ឺន រៀល ល្មម ឱ្យ ទៅ ពូហំ ដែរ ដូចជា ធ្វើ ទាន ឱ្យ ប្រពន្ធ កូន ម្ដាយ ឪពុក គាត់ ចុះ ។
ថៅកែ  :  ( គំហក ) ខ្ញុំ និយាយ ឯង ដឹង រឿង អ្វី ដែរ គិត តែ កាន់ បញ្ជី ឱ្យ ត្រឹមត្រូវ ទៅ មិន គិត ទេ ។ អញ ទៅ ជួប គេ បន្តិច ថៅកែ ធ្វើជាដើរ ចេញ ទៅ ពូហំ
ចង់ ដើរ ចេញ ទៅ តាម ឃើញ ដូចនេះ ថៅកែ ក៏ ចូលមកវិញ ពុទ្ធោ ! ពុទ្ធោ ! គ្មាន ឈ្លើង ឯណា មក ទាម ខ្ញុំ ទេ ឱ្យ ជាប់ ជាង ឈ្លើង មនុស្ស ទេ ។
ហំ  :  មិន ដឹង នរណា ជា ឈ្លើង នរណា ទេ ថៅកែ ជា ឈ្លើង គូលី ឬ គូលី ជា ឈ្លើង ថៅកែ ?
មនុស្ស ដដែល ថែម នាង យ៉ាង ( ប្រពន្ធ ពូហំ ) ចូលមក
នាង យ៉ាន  :  ( ដើរ ចូលមក ដោយ យំ បណ្ដើរ ចូលមក ឃើញ ថៅកែ មុន មិន ទាន់ ឃើញ ប្ដី នាង ទេ ) ឱ ! ព្រះតេជគុណ ម្ចាស់ អើយ ! ជួយ
ខ្ញុំ ផង ចុះ រឿង អ្វី បានជា បាត់ ប្ដី ខ្ញុំ មិន ឃើញ មក ផ្ទះ ហើយ ស្រាប់តែ មាន លឺ ពួក គិញមកព័ទ្ធ ផ្ទះ ខ្ញុំ ( យំ ) ។
ថៅកែ  :  ឃើញ ទេ អាហំ អញ និយាយ អាឯង មិន ជឿ ( នាង យ៉ាន ក៏ ឃើញ ប្ដី ខ្លួន )
យ៉ាន  :  យី ! ពុក វា ! តើ មាន រឿង អ្វី ប្រាប់ ខ្ញុំ ឱ្យដឹង ផង ។
ហំ  :  តើ ពួក គិញ គេ មក ធ្វើ ដូចម្ដេច ខ្លះ ?
យ៉ាន  :  ខ្ញុំ  កំពុងតែ ជាត់ បាយ ម៉ែ គាត់ ទើបនឹង មកពី វត្ត មីកាទូច កំពុង រៀបចំ  សៀវភៅ ចាស់ ៗ របស់ វា ស្រាប់តែ លោក មួយ សួរ ខ្ញុំ ថា នែ អ្នក
តៃ កុង ហំ  ទៅ ណា ? ខ្ញុំ ថា : លោក អើយ បាត់ តាំងពី ព្រឹក ម្សិល មិន ទាន់ ឃើញ ត្រលប់មក ផ្ទះ  វិញ ផង ខ្ញុំ មិន ដឹង ដែរ ។  លោក ទាំង
នោះ ក៏ មើល សម្លឹង ចោល ភ្នែក ពេញ ខ្ទម យើង  រួច លោក ម្នាក់ ទៀត សួរ ទៅ ម៉ែ ថា ” លោកយាយ  ក្រែង បាន ដឹង ថា តៃ កុង ហំ
នៅឯណា ដែរ ឮ ម៉ែ លើក ដៃ សំពះ ហើយនិយាយ ថា : ចាស់ ទេ  យក ព្រះពុទ្ធ ធ្វើជា ប្រធាន ខ្ញុំ មិន បាន ដឹង ទេ ។ ពួក អស់ លោក ក៏ ថយ
ទៅ វិញ ទៅ  កាទូចលបមើល ថា ឃើញ ឡើង ឡាន ហ្ស៊ីប ទៅ ។ ពួក ជិតខាង ក៏ មក រោម យើង អ៊ូ  សួរ ថា ពួក គិញមក រក ចាប់ អ្នកហំ
ហើយ ។ ឱ្យ ពុទ្ធោ អើយ តើ ឪ វាឯង ទៅ ធ្វើ  អ្វី នរណា ?
ថៅកែ  :  ខ្យ៉ាន អើយ ! អាហំ វា ឆ្កួត ហើយ វា ចង់ ជាប់ គុក វា ចង់ ងាប់ អញ អាណិត វា អញ ប្រាប់ វា ថា ឱ្យ វា គេចខ្លួន ទៅ វា មិន ព្រម ។  បន្តិច
ទៀត ពួក គិញ អូស ក្បាល ពី កន្លែង នេះ ហើយ បើ វា នៅ រឹង ទទឹង អញ ដូចនេះ ។
យ៉ាន  :  ចុះ រឿង អ្វី ! មាន រឿង អ្វី បានជា គេ ចាប់ ?
ថៅកែ  :  វា ស្រវឹង ឆ្កួត បើក ឡាន បុក ឡាន ថៅកែ ហុង លីពី ម្សិល ដោយ មាន គ្រោះថ្នាក់ ស្លាប់ អ្នក ជិះ ដល់ ទៅ ៣ នាក់ ។
យ៉ាន  :  ឱ ពុទ្ធោ អើយ ! ដាច់ខ្យល់ស្លាប់ ទៅ ល្អ ជាជាង ។ ចុះ ឥលូវ ត្រូវ ធ្វើ ដូចម្ដេច ?
ថៅកែ  :  ធ្វើ ម្ដេច ! ថា ឱ្យ វា គេច សិន ឱ្យ តែ រួច មួយ គ្រា សិន ទៅ ។ អញ នឹង វែក ផ្លូវ ទៅ ទៀត ហើយ អញ ក៏ មិន មែន ធ្មេច ភ្នែក មិន មើល ខុសត្រូវ
លើ ខ្យ៉ាន ឯង យាយ ចាន់ និង កាទូច ដែរ ។
យ៉ាន  :  ចុះ ឱវា បើ ថៅកែ គាត់ មានប្រសាសន៍ ដូចនេះ ហើយ នៅ ចាំ ធ្វើ ស្អី ទៀត ក៏ ស្ដាប់ មិន បាន ។
ថៅកែ  :  អាហំ ឥលូវ ប្លែក ណាស់ ។
យ៉ាន  :  ឪ វា ! ខ្ញុំ អង្វរ ថៅកែ ចុះ តែ ជាប់ គុក ហើយ ឈ្មោះ យើង មិន ល្អ ទេ ។ គេ ឯង ជិតខាង គេ ធ្លាប់ ស្គាល់ យើង គេ ថា ”ន ! កូន នេះ ឪពុក វា
ជាប់ គុក ហើយ ។  កូន យើង ដែល ទៅ រៀន គេ ថា ន៎ ! កូន នេះ ឪ វា ជាប់ គុក តើ ឱ្យ គ្នា យក មុខ ទៅ ទុក ឯណា ? ម៉ែ បើ គាត់ ជ្រាប រឿង នេះ
ហើយ គាត់ នឹង ព្រួយ ដាច់ខ្យល់ មិន ខាន ។ ជាប់ គុក លោតែ គេ បណ្ដើរ ឱ្យ ឯង មក ធ្វើការ ជាប់ ខ្នោះ ដៃ ស្លៀក ខៀវ ពាក់ ខៀវ ខ្ញុំ ខ្មាស់
ដាច់ខ្យល់ ហើយ ។  ថៅកែ គាត់ និយាយ យើង តោង ស្ដាប់ តោង តាម គាត់ ដែល ស្រលាញ់ យើង គាត់ ចង់ តែ ឱ្យ យើង បាន ស្រួល ម្ដេច ក៏
ឪ វា មិន ព្រម ធ្វើ តាម កុំ ឈប់ នៅ ស្ងៀម គិត មើល ឱ្យ មែនទែន អណិត កេរ្ត៍ ឈ្មោះ កូនស្រី អាណិត ម្ដាយ អាណិត ខ្ញុំ ។ ស៊ូ ឱ្យ បែក ព្រាត់
ប្រាស់ កុំ ឱ្យ មាន ឮ ថា ជាប់ គុក ពូជ យើង ក្រមែន តែ គ្មាន នរណា ដែល ជាប់ គុក ទេ ។
ថៅកែ  :  ហ៏ ខ្យ៉ាន យក ៣០០ ៛ ទៅ ! ហង ១០០ យាយ ចាន់ ១០០ មីកាទូច ១ ។
ហំ  :  កុំ យក ! កុំ ធ្វើ ថោក រស់ ដោយសារ គេ ដាក់ទាន នោះ !
ថៅកែ  :  ខ្យ៉ាន ហង ជួយ ស្ដាប់ មើល សំដី វា ។ រស់ តាំងពី នោះ មក ដោយសារ អ្នកណា បើ មិន ដោយសារ អញ ? យក ៣០០ ទៅ ខ្យ៉ាន អញ
ធ្វើ បុណ្យ ។
ហំ  :  កុំ ! កុំ ព្រម ទទួល បុណ្យ ពី មនុស្ស បាប ។
យ៉ាន  :  ឪ វា ឯង ថា អ្វី អញ្ចេះ ថៅកែ គាត់ ជា អ្នកមាន គុណ លើ យើង ។
ថៅកែ  :  ហង លឺ នឹង ត្រចៀក ហង ស្រាប់ ហើយ តិច លោ ថា អញ បញ្ចេះ ណា ។
យ៉ាន  :  ចា ស៎ ! ខ្ញុំ ក៏ ឆ្ងល់ ណាស់ ដែរ ។ ចុះ គេ ខឹង ថៅកែ ពី រឿង អ្វី រហូតដល់ ដាក់ទាន លុយកាក់ មិន ឱ្យ យក ? មាន តែ ឯង ខំ រក លុយ ឱ្យ បាន ច្រើន
ហូរហៀរ មក កុំ បាន ព្រឹក ខ្វះ ល្ងាច គ្មាន អង្ករ ប្រចាំ ពាង គ្មាន សំពត់ អាវ សំរាប់ ផ្លាស់ ? គ្មាន អ្វី ជា ទៀងទាត់ សំរាប់ ទ្រទ្រង់ ជីវិត សោះ ។
ហំ  :  កុំ យកមក និយាយ វែង ពេក ទៅ ផ្ទះ ទៅ អី ទៅ !
យ៉ាន  :  ឪ វា ! ខ្ញុំ លែង យល់ ឯង ហើយ !
ហំ  :  យល់ ឫ មិន យល់ ទៅ ផ្ទះ ទៅ រឿអញ ស្រេច នឹង អញ ឯង កុំ ចេះដឹង អ្វី ។
យ៉ាន  :  ខ្ញុំ មិន ទៅ ទេ ។
ហំ  :  នែ និយាយ ឱ្យ ចេះ ស្ដាប់ ឯង មិន បាន ដឹង រឿង ក្នុង កុំ មក ធ្វើជា ចេះ ដែរ ។
យ៉ាន  :  អាង អ្វី អាង តែ គេ មិន ដឹង រឿង ។ឯង អ្នក ចេះដឹង ម្ដេចក៏ ធ្វើឱ្យ ថៅកែ ពិបាក ដោយសារ ?
ហំ  :  មី នេះ គំនិត ខ្ញុំ គេ ក្រាស់ ណាស់ ជ្រៅ ណាស់ ។
យ៉ាន  :  ( យំ កាន់តែ ខ្លាំង ) បើ ខ្ញុំ គេ ក៏ វា មិន អី ដែរ កុំ ឱ្យ តែ ជាប់ គុក ។
ហំ  :  យី ! មី នេះ !( ខឹង ច្រឡោត )
ផានីត  :  ពូហំ ! ពូហំ ! កុំ ច្រឡោត បើ មីង គាត់ ល្ងង់ កុំ យក សេចក្ដីល្ងង់ ទៅ តប ។
ថៅកែ  :  អាផានីត អាឯង ចេះដឹង អ្វី ដែរ ? រឿង អាឯង គិត តែ បូក លុយ ទៅ ។ តិច អញ ដេញ ចោល ឱ្យ ឈប់ ធ្វើ ការ ឥលូវ ។
ផានីត  :  បូក លេខ មិន កើត ទៀត ទេ ! វា ច្រលំ ខ្ទង់ អស់ ហើយ ឯង ថា ត្រូវ ស្រាប់តែ ខ្ទង់ គេ ថា ខុស ទៅ វិញ ។ ក្បួន ដែល គេ បង្រៀន ខ្ញុំ ឯ សាលា
ទាំង ប៉ុន្មាន យកមក ប្រើ ក្នុង ជីវិត នេះ មិន ត្រូវ សោះ ។ ក្បួន ប្រាប់ ថា ធ្វើ នេះ ” ល្អ ” ជីវិត ថា  “ ឆោត ” ក្បួន ថា  “ ចេះ ” ជីវិត ថា
“ ល្ងង់ ” ក្បួន ថា  “ ទាប ” ជីវិត ថា  “ ខ្ពស់ ។
ថៅកែ  :  អាផានីត ឈប់ និយាយ អញ ដេញ អាឯង ឱ្យ ឈប់ ធ្វើ ការ ឥលូវ ហើយ ។
ផានីត  :  មិន ចាំបាច់ ថៅកែ ដេញ ចោល ទាន់ ទេ ខ្ញុំ ឈប់ មុន ហើយ ព្រោះ ច្រមុះ វា មិន ចៀប ខ្ញុំ ទ្រាំ នៅជិត គំរង់ មិន បាន ឡើយ ។
ថៅកែ  :  អាផានីត … អាផានីត …
ផានីត  :  មាន ការ អ្វី ថៅកែ ?
មនុស្ស ដដែល ថែម កម្មករ សុខ ទ្រី មាន គង់
ថៅកែ  :  ចុះ ពួក អាអស់ ទាំងនេះ ទៅ ណា មក ណា ដើរ ចោល ការ ? យី ! ពួក អានេះ ការ នៅ ដៃ វា ហ៊ាន ដើរ ចោល ការ ។
គង់  :  ពួក ខ្ញុំ ឮ សូរ មាន ការជជែក ខ្លាំង ពេក ហាក់ដូចជា មាន រឿង អ្វី បានជាបបួលគ្នា មក មើល ។
ថៅកែ  :  ទៅ ! នាំគ្នា ទៅ ធ្វើ វិញ ភ្លាម ទៅ !
ទ្រី  :  បាទ !  សួរសុខទុក្ខ លោក បង ហំ បន្តិច សិន ។
ថៅកែ  :  យី ! ឯង អស់ នេះ វា ឡើង ចាង ទាំងអស់ គ្នា ហើយ ! អញ និយាយ អ្វី ក៏ គ្មាន នរណា ស្ដាប់ ដែរ ឥលូវ ។ បើ ដណ្ដើម តែ ធំ ទាំងអស់ បាន
អ្នកណា ធ្វើ គូលី អ្នកណា ធ្វើ ថៅកែ ? ឬមួយ អឯង អស់ នេះ ដូចជា ពួក គូលី ឯទៀត មួយ ថ្ងៃ ៗ គ្មាន ធ្វើការ អ្វី សោះ ជំនុំគ្នា តែ ពី
រឿង បះបោរ ដំឡើង ប្រាក់ខែ ។ អញ ប្រាប់ ឯង មុន ធ្វើ ជាមួយ ថៅកែ ណា ទៀត បាន ជាមួយ អញ មិន បាន ជាដាច់ខាត ។ កើត
មក ជា មនុស្ស ក្នុង សង្គម វា តែង មាន ឋានះ ខ្ពស់ ទាប ជធម្មតា តាម ចង្វាក់ តាក់តែង មក ។ ចុះ បើ យើង ចេះតែ បះបោរ ចង់ ស្មើរ
មុខ ដូច ៗ គ្នា តើ បាន នរណា ធ្វើ កូន ? ស្ដាប់ បាន ទេ អាសុខ អាមាន ?
សុខ  :  បាទ !
មាន  :  ព្រះបាទ ម្ចាស់ !
ថៅកែ  :  អាគង់ ! អាទ្រី !
អាគង់  :  មិន យល់ មិន ដឹង ជា ថៅកែ ចង់ ថា អ្វី អំបាញ់មិញ ?
ថៅកែ  :  ណ្ហើយ ទៅ អា មនុស្ស មិន យល់ នៅតែ មិន យល់ ដដែល នេះ ឯង ( កម្មករ ទាំងអស់ រៀប ទៅ )
ផានីត  :  កុំ អាល អញ្ជើញ ទៅ បង ទាំងអស់ គ្នា ។ ខាតការ មួយ ព្រឹក ចុះ ថ្ងៃ នេះ ចាំ ជួយ ឮ ជួយ ស្ដាប់ រឿង ពូហំ ផង ។
ថៅកែ  :  អាផានីត អាណាធ្វើ អ្វី ឯង ?
ផានីត  :  ថៅកែ ឯង ហ្នឹង ធ្វើ ខ្ញុំ ! ធ្វើឱ្យ ខ្ញុំ ឆ្កួតចិត្ត លើ មនុស្ស ដែល ឃើញ តែ ពី លុយ ពី មាន ។ រស់ សព្វ ថ្ងៃ រស់ សម្រាប់ តែ ធ្វើ ម៉េច បើក លុយ
ឱ្យ ហើយ ។ ក្នុង ការគិត នេះ គ្មាន ការគិត ល្អ ជា ទេ គិត តែ ពីរក ល្បិច អយុត្តិធម៌ លេង ស្នៀត អាក្រក់ គ្រប់ យ៉ាង តាំងពី ប្រើ វិធី
សូកប៉ាន់ វិធី កៀង មនុស្ស ឱ្យ ចូល ដៃ ជាមួយ ខ្លួន រហូតដល់ ធ្វើ គ្រោង ការសម្លាប់ មនុស្ស ដែល អាច ក្លាយទៅជា ចម្បាំង ចក្រពត្តិ
គ្រប់ យ៉ាង ដើម្បីឱ្យ តែ បាន លុយ បាន លុយ ច្រើន ៗ ជាង គេ ។
ថៅកែ  :  ( ស្រែក ) អាផានីត ! ចេញ ពី ផ្ទះ អញ ឱ្យ ឆាប់ !
ផានីត  :  ខ្ញុំ ចោទ ថៅកែ ឯង ពេញ ទី ថា ជា ចោរ ចោរ ជាន់ ខ្ពស់ ព្រោះ ចេះ បន្លំ តែ ការពិត មនុស្ស សម្លាប់ មនុស្ស ដូចជា សម្លាប់ បី នាក់ ក្នុង
ការបុក ឡាន ពី ម្សិលមិញ ។
ថៅកែ  :  មិន មែន អញ ទេ គឺ អាហំ ។
ផានីត  :  មិន មែន ពូហំ ទេ គឺ ថៅកែ ឯង ជួល ពូហំ ឱ្យ ប្រព្រឹត្ត បទឧក្រិដ្ឋ នោះ ដល់ ពូហំ ធ្វើ ហើយ មិន ព្រម ឱ្យ ១ ម៉ឺន រៀល ទៅ គាត់
ទៀត ។ នេះ ហើយ សេចក្ដីពិត ។ បង ចូរ ដឹង បង មាន បង សុខ បង គង់ បង ទ្រី ជួយ ស្ដាប់ ជួយ ឮ ថៅកែ យើង ជា ចោរ ចោរប្លន់ តែ
ទាំងអស់ គ្នា ។
ថៅកែ  :  ទេ ! ទេ ! អញ មិន មែន ចោរ ទេ ។ ខ្យ៉ាន ជួយ អញ ផង អាមាន អាគង់ អាសុខ អា ទ្រី បើ មាន ពួក គិញមក សួរ រឿង អ្វី តោង ឯង ជួយ អញ
ផងចាំ អញ ឱ្យ លុយ ។
ហំ  :  នែ ! មិត្ត ទាំង បួន ! យើង ជឿ ថា ឯង ទាំងអស់ គ្នា បាន ភ្លឺ ភ្នែក ខ្លះ ហើយ ថៅកែ នេះ គ្មាន នឹក អាណិត យើង ស្រលាញ់ យើង ដូច សំដី តែង
និយាយ នោះ ទេ គិត តែ ពី ប្រើ យើង ដើម្បី យក ញើស ឈាម យើង ទៅ ពូត ឱ្យ បានជា លុយ ជួនកាល បោក យើង ដើម្បី យកញើស
ឈាម យើង ដូច បាន បោក អញ ជា ភស្ដុតាង ស្រាប់ ។ លុះ អំណាច ចង់ ចំណេញ ខ្លាំង ពេក ថៅកែ មិន ញញើត នឹង ប្រើ វិធី អមនុស្ស
ឡើយ ពួក នេះ គ្មាន ចេះ ស្នេហាជាតិ ដល់ តិចតួច ទេ មាតុភូមិ របស់ គេ គឺ ” លុយ ” នេះ ឯង
យ៉ាន  :  ពុទ្ធោ អើយ !
ថៅកែ  :  អាបួន នាក់ ឯង គ្មាន ដឹងឮ អ្វី ទេ ណា ! បើ គេ សួរ ចាំ អញ គិត ឱ្យ ម្នាក់ ៥០ ។
ហំ  :  លុយ ៥០០ ៛ ចាយ តែ មួយ ភ្លែត អស់ ហើយ ។ ឬ សេចក្ដីយុត្តិធម៌ ទៀត បើ យើង យកមក ដាក់ ក្នុង ខ្លួន ហើយ មិន ចេះ សាប
សូន្យ ទេ ។ មិត្ត ទាំង បួន ត្រូវ ពិចារណា ឱ្យ មែនទែន ។
ថៅកែ  :  សេចក្ដីយុត្តិធម៌ មាន តែ ឈ្មោះ ទេ ! ក្នុង លោក នេះ គ្មាន នរណា ប្រតិបត្តិ សេចក្ដីយុត្តិធម៌ បាន ឡើយ ។ ពីព្រោះ ឬមួយ តាម ការពិត
គ្មាន សេចក្ដីយុត្តិធម៌ ទេ ឬ ជន មួយ ពួក ចេះតែ មាន របៀប យល់ លើ សេចក្ដីយុត្តិធម៌ ប្លែក ៗ គ្នា ។ យុត្តិធម៌ របស់ ជន មួយ ក្រុម ខុស នឹង
យុត្តិធម៌ របស់ មួយ ក្រុម ទៀត ។ ទាំង ពីរ ក្រុម ធ្វើ អំពើ ផ្ទុយ គ្នា ស្រលះ តែ ក្រុម មួយ ៗ សុទ្ធតែ ប្រកាស ខ្លួន ថា ខ្លួន ធ្វើ តាម សេចក្ដី
យុត្តិធម៌ ទាំងអស់ ។ ដូចនេះ នៅ ទីបំផុត មាន តែ ” លុយ ” ទេ ដែល អាច ធ្វើជា អាជ្ញាកណ្ដាល កាត់សេចក្ដីជជែក នៅលើ សេចក្ដីយុត្តិធម៌
ឬ អយុត្តិធម៌ ។ យក លុយ វិញ ទៅ អាបួន នាក់ អញ ឱ្យ ម្នាក់ ១ ពាន់ រៀល បើ ឯង ឆ្លើយ ថា មិន បាន ដឹងឮ រឿង អ្វី ទេ ។
ផានីត  :  ង ទាំង បួន កុំ ឱ្យ គេ យក ទឹក លុយ មក ទិញ ទឹកចិត្ត យើង បាន ។ កុំ ធ្វើជា មនុស្ស ” សំបក ” សុខចិត្ត លក់ គំនិត ឱ្យ គេ អស់ នៅតែ
” សំបក ”  សំរាប់ ការជា អាយ៉ង ចាក់ ត្លុក ទៅ តាម គេ ញាក់ ដោយ កម្លាំង លុយ ។
ហំ  :  មិត្ត ទាំង បួន ពេលនេះ ថៅកែ ត្រូវ ការឯង គេ ថា ឱ្យ ឯង ម្នាក់ ១ ពាន់ រៀល ដល់ ពេល គេ ឈប់ ត្រូវការឯង គេ អាច ប្រើ ស្នៀត មួយ កាច់ ពី
ឯង ម្នាក់ ជាង ១ ពាន់ រៀល វិញ ផង ពីព្រោះ មនុស្ស នេះ គ្មាន ជឿ លើ សេចក្ដីយុត្តិធម៌ លើ អំពើ ល្អ ខ្ពស់ ទាប ឡើយ ។
យ៉ាន  :  ឱ ! ឪ វា អើយ ! ខ្ញុំ ទើបនឹង ដឹង រឿង ថៅកែ យើង ចិត្ត ចោរ ជា មនុស្ស អាក្រក់ ណាស់ ។
ថៅកែ  :  ( និយាយ តែ ម្នាក់ឯង ) នៅ ទីបំផុត ខ្ញុំ នៅតែ ម្នាក់ឯង ទេ ដឹង ? ទេ ដូចនេះ មិន កើត ទេ អញ យក លុយ អញ ចាយ ទាំងអស់ ឱ្យ តែ អញ បាន
បក្សពួក គ្រាន់ ធ្វើជា គ្នា កុំ ឱ្យ ចិត្ត អញ កំព្រា ពេក ( លឺ ) អាមាន ! អញ ឱ្យ ឯង ៣០០ ពាន់ អាឯង ថា ដូចម្ដេច ?
មាន  :  ថៅកែ … ថៅកែ … ចុះ អាសុខ ?
ហំ  :  គេ ប្រើ ស្នៀត បំបែក ពួកយើង ហើយ ត្រូវ យើង ចង គ្នា ជាបាច់ វិញ ឱ្យ បាន ទើប ផ្ដួល ពួក ជិះ ជាន់ មនុស្ស បាន ។
សុខ  :  ណ្ហើយ លុយ ដែល ថៅកែ បម្រុង ឱ្យ ពួក ខ្ញុំ ថៅកែ វេរ ទៅ ឱ្យ លោក បង ផង ចុះ ។
ហំ  :  ទេ អាសុខ អញ មិន ព្រម យក លុយ នេះ ទៀត ទេ អញ សុខចិត្ត ឱ្យ វង្ស ត្រកូល អញ ស្លាប់ ចុះ ដើម្បី សេចក្ដីពិត ផ្ទុះឡើង រួច ទើប បាន ដឹងឮ
គ្រប់ ៗ គ្នា ហើយ រក ផ្លូវ ដោះស្រាយ ឱ្យ បាន ឃើញ ។
ថៅកែ  :  អញ ក៏ មិន ខ្ចី ឱ្យ អាឯង ដែរ លុយ អញ មាន អញ សុខចិត្ត ដុត ចោល ។
ផានីត  :  លោក អើយ ជួយ ស្ដាប់ ពីរោះ ណាស់ មាន លុយ ស៊ូ ដុត ចោល ត្រង់ អ្នកក្រ មិន ព្រម ជួយ ។
ថៅកែ  :  ( ចង់ រត់ ចេញ ) នៅ ជជែក ជាមួយ អាអស់ នេះ មិន បាន ការសោះ !
ហំ  :  ពួកយើង ស្ទាក់ កុំ ឱ្យ ចេញ រួច ហ៊ុម ថៅកែ ចិត្ត ចោរ នាយ ទុន ទុច្ចរិត នេះ ឱ្យ ជាប់ ( ទាំងអស់ គ្នា ធ្វើ តាម កម្មករ ទាំង បួន ធ្វើ ដោយ ញញើត
ញញើម ) ។
ថៅកែ  :  ណ្ហើយ អា ៤ នាក់ អញ និយាយ ជា ចុងបង្ហើយ ចុះ អាសុខ ១ ម៉ឺន អាទ្រី ១ ម៉ឺន អាគង់ ១ ម៉ឺន ។
មាន  :  ១ ម៉ឺន ថៅកែ ហ៊ាន ឱ្យ ១ ម៉ឺន ។
យ៉ាន  :  មាន អើយ ! លុយ បាន ដោយ សំណូក ក្ដៅក្រហាយ មាន ឯង យក ទៅ ក៏ ទុក បាន មិន យូរ ដែរ ។ លុយ រក បាន ដោយ ងាយ ចាយ ក៏ដោយ
ងាយ ប្រហែលជា មាន ឯង យក ទៅ លេង ល្បែង ចាញ់ អស់ ផង មើលទៅ ចុះ ដល់ អស់ លុយ នោះ ទៅ មាន ឯង យ៉ាងដូចម្ដេចទៅ ទៀត
ក្រៅពី នឹកស្ដាយ ថា អញ បាន ភរ គេ បាន ក្បត់ មិត្ត អ្នកក្រ ដូចគ្នា ។ រំពឹង លើ ថៅកែ គេ មិន ជួយ ឯង ១ ជីវិត ទេ គេ មើលឃើញ តែ លុយ នឹង
គ្នា គេ បី បួន នាក់ ប៉ុនោះ ។
គង់  :  មែន ! ពួកយើង កុំ ចាញ់បោក ថៅកែ កុំ ចាញ់បោក អាពួក នាយ ទុន មូលធន ដែល ជា ឈ្លើង ជញ្ជក់ ឈាម អារក យើង ជិះ ជាន់ យើង បឺត
ញើស បឺត ឈាម យើង គ្រប់ ពេលវេលា ។ យើង ត្រូវតែ រួមគ្នា ពួត ដៃ គ្នា ចង សាមគ្គី ឱ្យ ស្អិត មួត ហើយ ពុះពារ រក សខ្មៅ ឱ្យ ទាល់តែ ឃើញ ។
ទ្រី  :  អាគង់ និយាយ ត្រូវ ! ខ្ញុំ មិន ព្រម យក លុយ ១ ម៉ឺន របស់ ថៅកែ ដើម្បីឱ្យ មិត្ត អ្នកក្រ ដូចគ្នា ស្លាប់ ដោយ អយុត្តិធម៌ ទេ ។
ផានីត  :  បង គង់ បង ទ្រី និយាយ ត្រូវ ណាស់ ។ ខ្លួនខ្ញុំ ក៏ សុំ ចូល ដៃ ជាមួយនឹង ពួក បង ៗ ដែរ ។ យើង ទាំងអស់ គ្នា តោង រួម ដៃ គ្នា ចង្អុល មុខ ចោរ
ឱ្យ ចំ ចោរ ជាន់ ខ្ពស់ ដែល ចេះ ប្រើ វិធី និង គ្រឿង រាប់ មិន អស់ សំរាប់ បំផ្លាញ សង្គម ខ្មែរ សង្គម មនុស្ស ។ ចោរ បែប នេះ ខ្លាំង ជា ចោរ
ធម្មតា ដែល លួច ឬ ប្លន់ ឯកជន ព្រោះ ចោរ លួច ហុត ឈាម ខ្មែរ គ្រប់ គ្នា ដោយ ប្រើ វិធី បន្លំ បំបាត់ សូកប៉ាន់ និង អំពើ មនុស្ស ច្រើន
ទៀត ។
ចោរ នេះ ជា ចោរប្លន់ ជាតិ ព្រោះ ចោរ បែប នេះ មិន ខ្លាច នឹង ចូល ដៃ នឹង បរទេស លក់ ជាតិ ខ្មែរ ដើម្បី ខ្លួន បាន ចំណេញ ឡើយ ។
ទាំងអស់ គ្នា ថែម ពួក ក្រុម នគរបាល ចូលមក
សែហ្វ  :  អ្នកណា ថា ឯណា ចោរ ? យើង ជា ក្រុម នគរបាល ប្រាប់ មុខ ចោរ យើង មក យើង ចាប់ ( ទាំងអស់ គ្នា ជ្រួលភ័យ )
ភ្នាក់ងារ ទី ពីរ :  កុំ ជ្រួល នៅ ឱ្យ ស្ងៀម !
ថៅកែ  :  អស់ លោក មក រក ចាប់ តៃ កុង ហំ ឬ ? នុះ វា ! ខ្ញុំ ជា ថៅកែ ឡាន ឥលូវ ខ្ញុំ ប្ដឹង ថែម ទៀត ព្រោះ វា បំផ្លាញ ឡាន ខ្ញុំ ឱ្យ ខូច ដែរ ។
ហំ  :  បាទ ! ខ្ញុំបាទ នេះ ហើយ តៃ កុង ហំ លោក ចាប់ ខ្ញុំ ចុះ ខ្ញុំ មិន រត់ ទេ ខ្ញុំ ព្រម ទទួល ថា បាន ប្រព្រឹត្ត អំពើ អមនុស្សធម៌ មែន តែ សូម
លោក ជ្រាប ថា បើ លោក ចាប់ ខ្ញុំ លោក ត្រូវ ចាប់ មនុស្ស ដែល បាន នែនាំ ខ្ញុំ ឱ្យ ធ្វើ អំពើ ឃោរឃៅ នេះ ផង ។ មនុស្ស នោះ ខ្ញុំ
មិន បាច់ ជម្រាប លោក ទេ ទុក ឱ្យ ពួក ទាំងអស់ គេ ជម្រាប លោក ជំនួស ខ្ញុំ ចុះ ព្រោះ ខ្ញុំ ជា មនុស្ស មាន ទោស ក្រែង លោ ថា សំដី ខ្ញុំ
យក ធ្វើការ មិន កើត ។
ថៅកែ  :  ( និយាយ ខ្សឹប ) អាបួន នាក់ អញ ឱ្យ ពីរ ម៉ឺន ។
សែហ្វ  :  ទាំងអស់ គ្នា តើ មនុស្ស ណាមួយ ?
ផានីត  :  ថៅកែ នេះ ឯង គាត់ បាន បញ្ចេះ ពូហំ ឱ្យ បើក ឡាន បុក ឡាន អុង ប៉ាង ហុង លី ដោយ សន្មត ថា ឱ្យ ពូហំ មួយ ម៉ឺន រៀល ។
ថៅកែ  :  អា នេះ វា បង្កាច់ ខ្ញុំ ទេ លោក វា ស្អប់ ខ្ញុំ ព្រោះ ខ្ញុំ មិន ព្រម ឱ្យ ឡើង ប្រាក់ខែ ។
យ៉ាន  :  លោក សែហ្វ ! រឿង ថៅកែ ប ញ្ចេះ នេះ ជា រឿង ពិត ពួក កម្មករ ឡាន ទាំង បួន នាក់ នេះ ជា សាក្សី ស្រាប់ ព្រោះ បាន ដឹង ដែរ ។
ហំ  :  អាមាន ជម្រាប លោក ដោយ ត្រង់ ទៅ ។
ថៅកែ  :  អាមាន … នែ…( ខ្សឹប ) ពីរ ម៉ឺន រៀល ។
សែហ្វ  :  ម្ដេច នៅ ស្ងៀម ទាំងអស់ គ្នា ហើយ ! មើល ឆ្លើយ ប្រាប់ ខ្ញុំ ឱ្យ ត្រង់ មក ថា តើ ថៅកែ នេះ បាន ប្រើ តៃ កុង ឱ្យ បុក ឡាន គេ មែន ឬ ទេ បើ
មែន ថា មែន បើ ទេ ថា ទេ ( ចង្អុល ទៅ កម្មករ ទ្រី ) មែន ឬ អ្នក ឯណោះ ?
ថៅកែ  : អាទ្រី
ហំ  : អាទ្រី
ទ្រី  : មែន !
ថៅកែ  :  វាភរ ទេ ! វា ភរ ទេ !
សែហ្វ  :  ចុះ អ្នក នេះ ?
ថៅកែ  :  អាគង់ អាណិត អញ !
ហំ  :  អាគង់ អាណិត ខ្លួន អាឯង !
គង់  : មែន !
ថៅកែ  : លោក សែហ្វ ! កុំ ជឿ វា វា ចូលដៃ គ្នា សម្លាប់ ខ្ញុំ ហើយ ។
សែហ្វ  :  ចុះ អ្នក ឯណោះ ទៀត ?
មាន  :  មែន !
សុខ  :  មែន !
ថៅកែ  :  ឱ ពុទ្ធោ អើយ !
សែហ្វ  :  អ្នក នេះ ជា ប្រពន្ធ តៃ កុង ហំ ឬ ?
យ៉ាន  :  ចាស៎ លោក ! ប្ដី ខ្ញុំ បាន បុក ឡាន ថៅកែ ហុង លី ព្រោះ ចង់បាន លុយ ? ១ ម៉ឺន ឱ្យ ខ្ញុំ តាម សេចក្ដីសន្យា របស់ ថៅកែ ដល់ ប្ដី ខ្ញុំ
បាន ធ្វើ អំពើ នោះ ហើយ ថៅកែ នេះ មិន ព្រមទាំង បើក លុយ ១ ម៉ឺន រៀល នោះ ឱ្យ ប្ដី ផង ។
សែហ្វ  :  បាទ ! បាទ ខ្ញុំ យល់ ហើយ រឿង នេះ ( ចង្អុល ទៅ ផានីត ) ចុះ លោក ប្អូន ឯណោះ យល់ ដូចម្ដេច ដែរ ។
ថៅកែ  :  ក្មួយ ផានីត ជួយ មាផង ។
ផានីត  :  ខ្ញុំ បាន ឱ្យ យោបល់ ហើយ តើ ឈ្មោះ នេះ ឯង ដែល ខ្ញុំ ស្រែក ជង្អុល ថា ចោរ នោះ ពេល ដែល ពួក លោក មកដល់ ( ថៅកែ អូស ដៃ មេ
នគរបាល ទៅ ខ្សឹប ) ។
សែហ្វ  :  តាង នាម ក្រសួង នគរបាល ខ្ញុំ សម្រេច ថា  ត្រូវ នាំ ខ្លួន ឈ្មោះ ហំ ទៅ ក្រសួង នគរបាល ជាតិ ទៅ ចូល ចាប់ ( ភ្នាក់ងារ នគរបាល
ក៏ ប្រតិបត្តិ តាម ។ ចាប់ តែ ពូហំ ) ។
ហំ  :  អរគុណ ហើយ មិត្ត ទាំងអស់ គ្នា ។ មែវា ថែទាំ កូន និង ម្ដាយ ឱ្យ បាន ស្រួល ផង ។
ថៅកែ  :  ពួក អាឯង ទាំងអស់ គ្នា ឈប់ ធ្វើការ ពី ផ្ទះ អញ ទៅ ទៅ ណា ទៅ ចុះ ! ពួក អក្រពើ !
សែហ្វ  :  ទៅ ! ទៅ ក្រសួង នគរបាល ( ច្រាន និង វាយ ពូហំ ) ។
យ៉ាន  :( ដោយ ស្រែក យំ ) លោក អើយ កុំ ធ្វើបាប ប្ដី ខ្ញុំ ( រត់ ចេញ ទៅ ) ។
គង់  :  ឱ ! អ្នកក្រ អើយ ! តើ ខែ ណា ! ឆ្នាំ ណា ! សតវត្ស ណា ! ទើប មាន យត្តិ ធម៌ ។
សែហ្វ  :  ឈប់ ! ឈប់ និយាយ ( ប្រាប់ នគរបាល ) ចាប់ វា ភ្លាម
ផានីត  :  បញ្ហា ស្រដៀង ៗ គ្នា បាន ចោទ ពេញ ទំហឹង នៅក្នុង សង្គម ខ្មែរ សព្វ ថ្ងៃ ដែល ទើបនឹង រួច ពី ការជិះ ជាន់ របស់ អាណានិគម
គ្រាន់តែ ចាប់ ពូហំ ដាក់ គុក មិន មែន ដោះស្រាយ បញ្ហា ទាំងនោះ ឱ្យ បាន ស្រឡះ ទេ នាទី យើង ឥលូវ គ្រាន់តែ ស្ដែង ឡើង ឱ្យ
លោក ចាប់អារម្មណ៍ លើ បញ្ហា សង្គម ខ្មែរ ខ្លះ ឱ្យ ឱ្យ បាន ច្បាស់ ផ្លូវ ត្រូវ សំរាប់ ដោះស្រាយ លោក លោក ទាំងអស់ គ្នា ជួយ គិត ចុះ  នៅ ពេល ដែល លោក អ្នក បាន មក ឃើញ រឿង ប្រឌិត លើ រឿង ពិត នៃ បញ្ហា ខ្លះ នៃ សង្គម ខ្មែរ យើង រួចហើយ នេះ ។
</doc>