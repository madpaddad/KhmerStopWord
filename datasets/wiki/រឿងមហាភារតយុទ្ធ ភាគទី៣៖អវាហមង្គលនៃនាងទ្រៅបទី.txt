
រឿង មហា ភារតយុទ្ធ  ភាគ ទី ៣៖ អវាហមង្គល នៃ នាង ទ្រៅប ទី
ស្រី អនាថា  អាស្រ័យ នៅក្នុង រោង នាយ ស្មូន ឆ្នាំង  ចាំ មើល ផ្លូវ កូន ទាំង  ៥  ដែល នាំគ្នា ទៅ មើល ការស្វយម្ពរ នាង  ទ្រៅប ទី  បុត្រ ទៅ បាត់ យូរ ពេក ខុស ពេលវេលា  នាង ក៏ ព្រួយ ក្នុង ចិន្ដា  ក្រែង ថា កើត ហេតុ ភេទ ភ័យ ឡើង ក្នុង ស្រុក គេ  ខណៈ នោះ  នាង ឮ សូរ សន្ធឹកជើង ដើរ ចូលមកដល់  ដឹក ទាំង ដៃ នាង ក្រមុំ មួយ មក ផង  សឹងតែ កាយ ដោយ គ្រឿង ប្រដាប់ ដ៏ វិចិត្រ  សុទ្ធតែ ពេជ្រ - និល ចិន្ដា ព្រោងព្រាយ  ខណៈ ដែល បែរ ទៅ ឃើញ នាង ធីតា ទ្រង់ នូវ ឆោម ឆើត ឆាយ  សេចក្ដីបីតិ ត្រេកអរ ក៏ ផ្សាយ សព្វសារ ព៌ាង្គ រាងកាយ  គ្រាន់តែ ក្រឡេក ទៅ ឃើញ  នាង ក៏ នឹក រឿង រហូត  មាតា និង បុត្រ ក៏ សន្ទនា ប្រាស្រ័យគ្នា តាម ទំនៀម  ព្រះរាជ កុមារ ទាំង  ៥  ក៏ ទូលរៀបរាប់ រឿង សិទ្ធិ ជោគ ដែល ខ្លួន ធ្វើ ការ មាន ថ្វី ដៃ  ឲ្យ នាង  ជន នី  ស្ដាប់  តាំងពី ដើម ដល់ ចុង  ។
ឥឡូវនេះ  នឹង សម្ដែង អំពី ហេតុការណ៍  ដែល ប្រព្រឹត្តទៅ ក្នុង ព្រះរាជ វាំង ក្រុង បញ្ចាល  ព្រះរាជ  ទ្រុបទ  ប្រថាប់ ក្នុង បន្ទប់ ក្រឡា ព្រះបន្ទំ តែ មួយ ព្រះអង្គ  ក្រៅ អំពី នោះ ក៏ មាន អ្នក ថ្វាយ ង៉ាន ផ្លិត  ( អ្នកបក់ ថ្វាយ )  ទ្រង់ ជញ្ជឹង ជ្រប់ ដល់ ព្រះគ្រោះ របស់ ព្រះអង្គ  បន្តិច ស្ដេច ក្រោក ឡើង ទឹង តាំង ធាក់ អ្នក នេះ អ្នក នោះ  ដែល នៅជិត ថ្វាយ ង៉ាន ផ្លិត ក្នុង វេលា នោះ  ខណៈ នោះ ព្រះរាជ ឱរស ចូលទៅ គាល់ ក្នុង បន្ទប់  មាន ភក្ដ្រ ផូរផង់ ញញឹមញញែម រីករាយ ព្រះរាជា ធ្វើ ព្រះភក្ដ្រ តឹង ធ្មឹង ទៅ រក ឱរស  លុះ ស្វាង ព្រះក្រោធ ហើយ ត្រាស់ សួរ ថា  ទ្រៅប ទី  នៅឯណា  អ្នកណា បាន នាង  ឱ កូន សំឡាញ់ ឪពុក  ព្រះសូរសៀង ដែល ត្រាស់ ចេញមក  ញ័រ ហើយ ស្អក ស្អា  ទ្រង់ គង់ ស្ងៀម បន្តិច ត្រាស់តទៅទៀត ថា  ឱ កូន ឪពុក  អំពី នេះ ជាដើម ទៅ នាង តោង ដើរ សូម ទាន គេ ចិញ្ចឹម ពោះ រាល់ មាត់ទ្វារ ផ្ទះ អ្នកដទៃ  ទាន វត្ថុ ដែល បុគ្គល លះ ដោយ ការុណ្យ ចិត្ត  និង ប្រាណី នេះ ឯង  ជា រាជ បណ្ដាការ របស់ នាង  ភាជន  ដែល នាង កាន់ត្រាច់ សូម ទាន គេ នោះ  ទុក ជា គ្រឿង ប្រដាប់ ត្បូង របស់ នាង  អនិច្ចា ឪពុក នឹង ទ្រាំ អត់ សេចក្ដីវេទនា អស់ នេះ បាន ឬ  កាលឃើញ កូនស្រី ស្ពាយ យាម នៅ ស្មារ ដើរ សូម ទាន គេ  ឪពុក បាន សាង អកុសលកម្ម ទុក អំពី កាលណា ហ៎្ន  ទើប បាន ទទួល សេចក្ដីអវ មាន  ( មើលងាយ )  ដូចនេះ  អនិច្ចា  ឪពុក រម្ងាប់ ទុក្ខ ក្នុង រឿង នេះ មិន បាន  ហើយ ព្យាយាម ដូចម្ដេច  ៗ  វា ក៏ មិន បាត់ក្រំ ក្នុង  អាពុក ប្រឹង អត់ សង្កត់ ណាស់  ទាស់ តែ ស្គម ទ្រម ខ្លួន  របស់ ដែល ផុត វិស័យ សតិ បញ្ញា នឹង កែ ខៃ  ឬ អស់ ផ្លូវ នឹង ដើរ ហើយ  ឪពុក នឹង ធ្វើ ម្ដេច បាន  ឪពុក តាំងចិត្ត ថា នឹង លើក ឲ្យ ទៅ អរ ជុន  តែ ព្រះ ដ៏ ធំ ជា ម្ចាស់ សួគ៌ មក បណ្ដាលឲ្យ ឃ្លៀង ឃ្លាត ទៅ យ៉ាង ដទៃ  ឪពុក ដឹង ច្បាស់ ហើយ ថា  ការយំ ខ្សឹក ខ្សួល មិន ជា ប្រយោជន៍  តែ ទុក្ខ នេះ ជា មរណទុក្ខ របស់ បិតា ហើយ  បិតា មិន អាចនឹង រម្ងាប់ បាន បាន ដោយ ឧបាយ យ៉ាងណា ឡើយ  ។
ធ្ឫ ស្ដ - ទ យុម័ន  ក្រាបទូល ដោយ សម្ដី ដ៏ ល្ហែម ថា  បពិត្រ ព្រះជន កនាថ  សូម ព្រះអង្គ ចូល បន្ទោរបង់ នូវ សេចក្ដីសោក សៅអស់ នេះ ចេញ  អំពី ព្រះកោមល ចុះ ព្រះករុណា  អរ ជុន ជា អ្នក បាន នាង ទៅជា ប្រាកដ ហើយ  ។
ព្រះរាជា មាន ព្រះអស្សុ ជល កំពុង ហៀរ ហូរ  ក៏ ស្វាង ចែស ដោយ ពលវបី តិ ក្នុង ខណៈ នោះ  ត្រាស់ សួរ ជា ប្រញាប់ ថា  មែន ឬ  ឯង ដឹង បាន យ៉ាង ម្ដេច  អើឯង និយាយ ទៅ មើល  ។
ព្រះឱរសទូល ប្រព្រឹត្ត ហេតុ ថា  កាល ព្រាហ្មណ៍ នាំ ព្រះនាង បង  ( ព្រះ ជេដ្ឋក គិនី )  ទៅកាន់ ទីសំណាក់  ទូលព្រះបង្គំ បាន លប តាម ទៅ មើល មិន ឲ្យ គេ ឃើញ  លុះ គេ ចូល ទៅក្នុង ទីសំណាក់ របស់ គេ  ទូលព្រះបង្គំ ផ្ទៀងត្រចៀកល បស្ដាប់ អំពី ក្រៅ ទ្វារ  បាន ដឹង រឿង នេះ ច្បាស់  ក្នុង កាល ដែល និយាយ រៀបរាប់ ឲ្យ មាតា គេ ស្ដាប់  ទូលព្រះបង្គំ ទើប ដឹង បាន ថា ព្រាហ្មណ៍  ១  ពួក គ្នា  ៥  នាក់  ស្លៀកដណ្ដប់ ស្បែក អម្រឹត នោះ គឺ  បាណ្ឌវ កុមារ បងប្អូន ទាំង  ៥  ប្លម អង្គមក មុខ គួរ អាសូរ  បាណ្ឌ ព កុមារ  និង មាតា បាន សេចក្ដីព្រួយ លំបាក ជា បំផុត  ព្រោះ ទុយោជន៍ គិត ឫស្យា ដុត មន្ទីរ របស់ គេ  ដើម្បីឲ្យ ស្លាប់ ក្នុង គំនរ ភ្លើង  តែ គ្រោះ ជា  ពាណ្ឌ ព កុមារ ដឹងខ្លួន បានជាមុន  ទើប នាំគ្នា រត់ តាម ផ្លូវ បាដាល  រួច អំពី ភ័យមក  បាន នាំគ្នា ដើរ ផ្លូវ មក ជាមួយនឹង ពួក ព្រាហ្មណ៍  ទាល់តែ មកដល់ ក្រុង បញ្ចាល នេះ  ព្រះរាជា ទ្រង់ ជឿជាក់ អស់ សង្ស័យ  ទើប ត្រាស់ ថា  កូន ឯង ចូរ ទៅ ប្រាប់ អគ្គ មហា សេនា បតី  ឲ្យ គេ ទៅ ស៊ើបសួរ យក សេចក្ដីពិត មក ឲ្យបាន  ។
ខ្ញុំ រាជការ មួយ ពួក ទទួល រាជ ឱង្ការ ហើយ  នាំគ្នា ដើរ សំដៅ ទៅ ផ្ទះ ស្មូន ឆ្នាំង  មន្ត្រី អម្បាល នោះ ចូលទៅ ថ្វាយ គំនាប់ បាណ្ឌ ព កុមារ  ហើយ ម្នាក់ ក្នុង ពួក មន្ត្រី ដែល ទៅ នោះ  ទូល ប្រព្រឹត្ត ហេតុ ដល់ រាជកុមារ ដែល បាន  ទ្រៅប ទី  ថាៈ  យើងខ្ញុំ នាំគ្នា សម្ដែង សេចក្ដីអំណរ ដែល លោក មានជ័យ ការ ដែល លោក សម្ដែង ស្នាដៃ ក្នុង ថ្ងៃ នេះ  ពួក អ្នកចម្រៀង នឹង ចង ជាបទ កាព្យ ទុក សម្រាប់ សង្គីត ប្រគំ ច្រៀង  ពួកចិន្ត ក វីរាជប្រាជ្ញ ពង្សាវ តារ នឹង ចារឹក រឿង នេះ  ទុក ក្នុង ពង្សាវ តារ ឲ្យ ខ្ចរខ្ចាយ  និករជាតិ ទាំងឡាយ ក៏ នឹង មនសិការ ចាំ ទុក  រហូតក ល្បាវ សាន ដោយ ឆន្ទ និយម  កាលក្សត្រិយ៍ ទាំងឡាយ បាញ់ មិន ត្រូវ វង់ នោះ  ខត្តិ យាធិបតី របស់ យើង ព្រួយ ព្រះហឫទ័យ ថា  ព្រះរាជ ធីតា របស់ ព្រះអង្គ  គង់ តោង នៅ ជាលីវ សាវ កែរក គូ គ្មាន រហូត ជីវិត  រឿង នេះ ជា ទុក្ខ ធំ គ្រប សង្កត់ ព្រះហឫទ័យ  តើ ឥឡូវនេះ យើងខ្ញុំ សូម អរគុណ លោក យ៉ាង ខ្ពស់ ដែល លោក បាន កំចាត់ មេឃ មីរ  ពោលគឺ សេចក្ដីកង្វល់ ដ៏ ធំ សឹង គ្រប សង្កត់ ព្រះហឫទ័យ ព្រះករុណា ចេញ ទៅ បាន  ក្នុង វេលា នេះ យើងខ្ញុំ យល់ឃើញ ថា  ក៏ ល្មម នាំមក បញ្ចេញ ចែក គ្នា ស្ដាប់ បាន  ហើយ មិន មែន ជា ការល្មើស  ក្នុង ការរក្សា សេចក្ដីសម្ងាត់ ក្នុង ព្រះហឫទ័យ នោះ ទេ  គឺ អំពី ដើម មក ទ្រង់ បំណង នឹង ឲ្យ អរ ជុន  អ្នក ដែល ល្បី នាម ទួទៅ ទាំង សកល ជម្ពូ បាន ធីតា របស់ ព្រះអង្គ  តែ វេលា នេះ ក៏ ទ្រង់ ព្រះបីតិ យ៉ាង លើសលន់  ព្រោះ ព្រះធីតា មិន តោង នៅ ជាលីវ សាវកែ  ហើយ ព្រះអង្គ ឆ្ងល់ ខ្វល់ ព្រះហឫទ័យ ជា ពន្លឹក  ចង់ ជ្រាប ជាតិ ត្រកូល  នឹង ស្រុក កំណើត របស់ អ្នក មានជ័យ រហូតដល់ វេលា នោះ  ដែល មក បាន ដឹក ដៃ  ទ្រៅប ទី  ព្រះរាជ ធីតាម ក  ។
បាណ្ឌព រាជកុមារ អង្គ ធំ  ( គឺ យុធិស្ឋិរ )  ទទួល ភារៈ ទទួលនិយាយ តតប ពួក ខ្ញុំ រាជការ ដែល មក  ដោយ ព្រះអង្គ ឯង ទ្រង់ មាន បន្ទូល ថា  ខសន្យា ការស្វយម្ពរ ដែល ស្ដេច ក៏ ទ្រង់ ដ៏ ទ្រង់ នូវ ឥស្សរស័ក្ដិ ដ៏ ខ្ពង់ខ្ពស់ របស់ អ្នក ទាំងឡាយ  បាន ប្រកាស ហើយ នោះ អ្នក ទាំងឡាយ នឹង យើង ទាំងអស់ គ្នា  ក៏ បាន ជ្រួតជ្រាប សព្វគ្រប់ ហើយ  អ្នកណា ក៏ អាចនឹង ចូលទៅ ប្រឡង ល ថ្វី ដៃ បាន គ្រប់  ៗ  គ្នា  បណ្ដាល ដែល នៅក្នុង ទីនោះ  ឯខសន្យា នោះ សុភាពបុរស នេះ ណែ  បាន បដិព័ទ្ធ ហើយ ដោយ ប្រពៃ  ព្រោះ ហេតុ នេះ ព្រះធីតា ជា ម្ចាស់ របស់ អ្នក ទាំងឡាយ ទើប បាន ជា គូភិរម្យ របស់ គេ  ទោះបី អាក្រក់ ល្អ ក៏ តាម យថា កម្ម  ។
ពួក ខ្ញុំ រាជការ អម្បាល នោះ  ចេញ ទឹកមុខ ងឿង  យុធិស្ឋិរ មិន ចង់ឲ្យ ខ្ញុំ រាជការ ទាំងនោះ ងឿងឆ្ងល់  ទើប ពោលទៅ ទៀត ថា  មនុស្ស ទួទៅ គ្មាន អ្នកណាមួយ ឡើយ សង្ស័យ ថា  អរ ជុន ជា អ្នកចម្បាំង ដ៏ ឯក រក គូ ប្រៀប គ្មាន  ហើយ តោង មិន សង្ស័យ តទៅទៀត ថា  អរ ជុន ប្រាកដ  មិន មែន អ្នកដទៃ មក អំពី ណា ដែល បាន ព្រះធីតា ជា ម្ចាស់ របស់ អ្នក  យើង សូម សម្ដែង សេចក្ដី គាប់ ចិត្ត នឹង អនុមោទនា ដល់ ចៅហ្វាយ នាយ របស់ អ្នក  ដែល បាន ឃើញ ការសម្រេច ផល តាម ប្រាថ្នា  នូវ របស់ សឹង គិត ទុក មក ជា យូរយារ ហើយ នោះ  ។
កាល ពួក ខ្ញុំ រាជការ បាន ស្ដាប់ ដូច នោះ  ក៏ ក្រោក ឡើង ព្រម គ្នា  ថ្វាយ គំនាប់ ឱន លំទោន ហើយក៏ លា ទៅ  សេចក្ដី បំណង របស់ គេ វេលា នេះ ក៏ សម្រេច ពិត ឥត សង្ស័យ  មកល សួរ យក ការពិត បាន  តាម ដែល ម្ចាស់ ជីវិត ប្រើ មក  គេ ក៏ រីករាយ នាំគ្នា ត្រឡប់ ទៅ ក្រាបទូល ប្រព្រឹត្ត ហេតុ ដល់ ព្រះរាជា វិញ ថា  ការ ដែល ត្រាស់ ប្រើ ទៅ នោះ  ឥឡូវ សម្រេច ដូច ព្រះហឫទ័យ បំណង ហើយ  ។
កាល បាន សេចក្ដី  តាម ដែល ត្រាស់ ប្រើ ឲ្យ ទៅ ស៊ើប ក្នុង ជាន់ ក្រោយ នោះ ហើយ  គ្រា នោះ ត្រាស់ ឲ្យ មាន មហោស្រព ក្នុង ព្រះរាជ មន្ទីរ  នឹង ត្រាស់ ឲ្យ ទៅ អញ្ជើញ បាណ្ឌវ កុមារ ទាំង  ៥  ចូលមក គាល់  មាន ការទទួល តាម ខត្តិយ ប្រវេណី  ក្នុង ទី សម្រាប់ ទទួលមន្ត្រី  ទ្រង់ ចូលទៅ ឱប ឱរសប្រសា  និង បងប្អូន ទាំង  ៤  អង្គ  ទៀត តាម លំដាប់  ត្រាស់សន្ទរកថា ទទួល សម្ពន្ធមិត្រ មេត្រី  នឹង ទទួល ប្រកាន់ សព្វភ័យ ទាំងពួង ក្នុង រាជធានី របស់ ព្រះអង្គ  មិន ឲ្យ មាន មោះ ថ្លោះ ការបាន  ។
លំដាប់ នោះ ទ្រង់ ឲ្យ ចាត់ការស្វយម្ពរ វិវាហមង្គល  រាជធីតា  ទ្រៅប ទី  សមស័ក្ដិ  សម កិត្តិយស  នៃ ខត្តិយធីតា គ្រប់ ប្រការ  ទាំង ឲ្យ មាន ការល្បែង លេង តាម ទំនៀម វិវាហសម្ពោធ  ពួក បាណ្ឌ កុមារ ក៏ ដោះ គ្រឿង ប្លម ចេញ  នៅជា សុខ ក្នុង អារ ក្ខា របស់ ព្រះចៅ បញ្ចាល រាជ  ជា រាជសម្ពន្ធមិត្រ ដ៏ ប្រសើរ ស្មើចិត្ត នោះ ហោង  ។
សៀវភៅ រឿង មហា ភារតយុទ្ធ  ចងក្រង និង រៀបរៀង ដោយ  ព្រះស្នេហាសារ  ទេព  ក្រសេម
វិទ្យាស្ថាន ពុទ្ធសាសន បណ្ឌិត
</doc>