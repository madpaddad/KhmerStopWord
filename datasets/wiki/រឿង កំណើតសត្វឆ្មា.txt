
រឿង  កំណើត សត្វ ឆ្មា
អតីត ក្នុង កាល នោះ មាន មហា ឫស្សី មួយ អង្គ  គង់ នៅ ព្រៃ ភ្នំ មួយ ឈ្មោះ វុឌ្ឍី ប ពិត  តាំងចង្ក្រ ម ភាវនា ក្នុង ទី ភ្នំ នោះ  ជា អង្វែង ឆ្នាំ មក ។  នៅ កន្លែង នោះ មាន ស្រះ បួន  គឺ ទិស បូព៌ា ១  ទក្សិណ ១  បស្ចិម ១  និង  ឧត្ដរ ១  ។  ស្រះ នោះ  មាន ទឹក ថ្លា  មាន ដុះ ឈូក ក្រហម  ឈូក ស  និង បុប្ផា ផង ទាំងពួង ជាទី សប្បាយ នៃ មច្ឆា គ្រប់ បែប  ឯ មាត់ ច្រាំង ក៏ ជ្រាល មុខ គួរឱ្យ សប្បាយ ពេក ណាស់ ។  ស្រះ ទាំង បួន នៅ ឆ្ងាយ ពី អាស្រម ប្រហែល មួយ យោជន៍  ព្រះឥសី ក៏ ធ្លាប់ តែ ទៅ ស្រង់ ទឹក រាល់ ដង ផង ។  មាន សម័យ ថ្ងៃ មួយ  ព្រះឥសី គង់ ចម្រើន មេត្ដា ភាវនា  ដោយ ញាណ ឈាន លោកិយ សព្វគ្រប់ ទៅ ឃើញ ថា  ៖  ឱ  !  មាន ទេពធីតាមក ចាប់កំណើត ក្នុង ផ្កា ឧត្បល  ដែល ដុះ ក្នុង ស្រះ ខាងឧត្ដរ បាន អាយុ ៩ ថ្ងៃ ហើយ តើ  អាត្មាអញ ក៏ ខាន ទៅ  ស្រង់ ទីកឯ ស្រះ នោះ ៩ ថ្ងៃ ហើយ ដែរ ។  ព្រះឥសី ក៏ ដាក់ ស្មឹង ស្មាធ គិត ថា អាត្មាអញ គួរ ទៅ យកមក ចិព្ចឹា ម បីបាច់ថែរក្សា ចុះ  គិត ហើយក៏ រៀប អង្គ ផ្ចង់ ដំណើរ តម្រង់ទៅ ទិសឧត្ដរ  ដល់ ស្រះ ហើយ  ព្រះឥសី ឈរ សំឡឹង មើល  គ្រប់ ផ្កា ឧត្បល មួយ ធំ  ខ្ពស់  ឃើញ នាង ទេវធីតា អង្គុយ ក្នុង ផ្កា នោះ  ព្រះឥសី ក៏ ចុះ ទៅ កាច់ យក ផ្កា នោះ មក  ហើយនិមន្ដ ត្រឡប់ មកកាន់ អាស្រម  វិញ  ចិព្ចឹាម ថែរក្សា ជា សុខសប្បាយ  ។  លុះ ដល់ នាង ធំ  ក៏ ឱ្យ ឈ្មោះ ថា  “ ឧត្ដរ បុប្ផា  ”  លុះ បាន អាយុ ១៥ វស្សា  លោកតា ក៏ ភ្នក ព្រះទ័យ នឹក អាណិត ចៅ ស្រី  ព្រោះ ពេញ រូបរាង ទៅ ហើយ  នៅ កំព្រា ឥត គ្នីគ្នា នឹង លេង ប្រឡែង ឯក ឯង  អផ្សុកវិត ក្កចិត្ដ  ដូច្នេះ គួរតែ អញ យក បុប្ផា មួយ ទង មក ជប់ ឱ្យ កើត ជា គ្នា គ្រាន់ បានជា ពីរ នាក់  ។  ព្រះឥសី គិត ហើយ ឈ្វេងយល់ ថា  ឥឡូវ បើ  យក ផ្កាដទៃ ផ្សេង មក ជប់ ជា មនុស្ស ទៅ ឃើញ ថា  ជាជាតិ ផ្កា ដូចគ្នា  ដូច្នេះ ចាំ យក ជាតិ ដែល កើត ចេញពី នាង ផ្ទាល់ វិញ  ។  ឥសី គិត ហើយក៏ ហៅ នាង ឧត្ដរ បុប្ផា មក ផ្ដាំ ថា  បើ កាលណា នាង ធំ ពេញ រាង ហើយ មាន រដូវ  ចូរ នាង ផ្ដិត សំឡី ទុក ឱ្យ តា ៗ នឹង ជប់ ឱ្យ បាន គ្នា គ្រាន់ នឹង លេង ពីរ នាក់ ។  នាង ឧត្ដរ បុប្ផា បាន ឮ លោក តា មាន ពុទ្ធ ដីកា ហើយ  ក៏ ត្រេកអរ ពន់ពេក  លុះ ដល់  គម្រប់ ពេល មាន រដូវកាលណា ហើយ  នាង ក៏ យក ទៅ ថ្វាយ លោក តា តាម បណ្ដាំ ។  លោកតា ប្រាប់ ទៅ នាង ថា  ៖  អើ ចៅ  !  ថ្ងៃស្អែក នេះ ចៅ នឹង បាន គ្នា ជា ពីរ នាក់  គ្រាន់ និយាយ លេង សោះ អផ្សុក ហើយ ។  វេលា យប់ នោះ នាង ដេក ពុំ លក់ សោះ ទន្ទឹង  ចាំ តែ ព្រឹក ឆាប់  នឹង អាល បាន គ្នា ជា ពីរ នាក់ ។  លុះ ព្រឹកឡើង  លោកតា ក៏ បិទ ទ្វារ កុដិ  តាំង វាយ ភ្នែន សង្រួម ភាវនា វេទមន្ដ  ជប់ បាន ជា ឆ្មាញី មួយ  សប្បុរ បី  អំពី លោហិត រដូវ ដែល នាង ផ្ដិត ឱ្យ ទៅ នោះ ។  រួចស្រេច ហើយ  ឥសី ហៅ នាង ឧត្ដរ បុប្ផា មក  ហើយ លើក ឆ្មា ហុច ឱ្យ នាង  ប្រាប់ នាង ថា  “  នេះ ជា គ្នា របស់ នាង ហើយ  សត្វ នេះ មាន ឈ្មោះ ថា  ឆាម៉ា”  ។  សត្វ នោះ ចេះ និយាយ គួរ សម ជាមួយ នាង  នាង ក៏ ទទួលយកមក ថែរក្សា  ដោយ សេចក្ដីស្រឡាញ់ ពេញចិត្ដទុក ដូចជា កូន  ឬ ប្អូន ឱប ដល់ ឱរ៉ា  បី យក ទៅក្នុង បន្ទប់  ទៅ ណា មក ណា តែង យក ទៅតាម និយាយ គ្នា បី ដួច មនុស្ស ដូច្នេះ ។  លុះ ដល់ អាយុ នាង បាន ១៧ ឆ្នាំ  ទើប ឥសី ដាក់ កំណត់ ច្បាប់ មាត្រា ឱ្យ នាង កាន់  កុំ ឱ្យ ភាន់ច្រឡំ  សម្រាប់ ជា ប្បាប់តទៅ កូន ចៅ ស្រី ៗ  ឯ ក្រោយ ទៀត គឺ ថា  ជាតិ ជា ស្រី ទាំង អម្បាលម៉ាន  មិន ត្រូវ ទាត់  សត្វ ឆ្មា នេះ នឹង ជើង  ឬ វាយ នឹង អម្បោស  ឬមួយ នឹង ត្របុត ត្រី អាំង ។  កុំ ថា តែ ទាត់ ធាក់  សូម្បីតែ ដើរ កន្លង ក៏ មិន បាន ដែរ  ត្បិត សត្វ នេះ កើតឡើង ដោយ លក្ខណ៍ ស្រី ។  បើ ស្រី ណា ទាត់ ធាក់ ឬ ដើរ កន្លង  សត្វ នេះ  ហៅ ថា ស្រី ហិនលក្ខណ៍  ហើយ បើ ប្រព្រឹត្ដ ច្រើន ដង ទៅ ហៅ ថា  ស្រី ខាត លក្ខណ៍ ។  តមក ប្រមាណ ១៤ ខែ  សត្វ ឆាម៉ា ក៏ កើត បាន កូន ឈ្មោល មួយ ឡើង ទៀត ។  គឺ ថា ឆាម៉ា ទាំង ពីរ នេះ ហើយ  ជាកំណើត ឆ្មា ទាំងអស់ ។  និយាយ ពី ស្ដេច អង្គ  នាម សោទត្ដ  ព្រះរាជ បិតា លើក រាជសម្បត្ដិ ឱ្យ កូន នោះ សោយ រាជ្យ  ពី ព្រះជន្ម បាន ២១ ព្រះវស្សា  នៅ នគរ ឈ្មោះ  តក្ក សិលា ។  ស្ដេច ថ្មី នោះ សោយ រាជ្យ ឡើង ពុំ មាន មហេសី ទេ  ត្រអាល ក្រសាល តែ នឹង ស្រី ស្នំ បរិពារ ។  លុះ អង្វែង ទៅ  ស្ដេច ទ្រង់ ផ្ទំ វេលា យប់ មួយ  លោក នឹក ភ្នក ព្រះទ័យ ចង់ ចេញ ទៅ លេង ព្រៃ ។  លុះ ភ្លឺស្វាង កាលណា  ស្ដេច ក៏ ចេញ ចុង ព្រះរាជ រោង  ឱ្យ នាម៉ឺន សព្វ មុខ មន្ដ្រី គាល់ ដូច សព្វ ដង ។  លុះ ជួបជុំ មន្ដ្រី អស់ ហើយ  ស្ដេច មាន ព្រះបន្ទូល ប្រាប់ ថា  “ យើង ចង់ ទៅ  លេង ព្រៃ នៅ ថ្ងៃ ខានស្អែក  ចូរ រៀបចំ ពល ថ្មើរជើង  និង សេះ ដំរី រៀបចំ ស្បៀងអាហារ ក្រយាស្ងោយ គ្រាន់ គ្រប់ គ្នា កុំ ឱ្យ ខ្វះ ” ។  នា ម៉ឺន ទទួល ព្រះរាជ ឱង្ការ កាលណា  ក៏ រៀប គ្រប់ ប្រដាប់ ឥត មាន ខ្វះ  ពល ថ្មើរជើង  ពល សេះ ដំរី  រួចស្រេច ហើយ  ក៏ ចូល ក្រាបបង្គំទូល ស្ដេច ទ្រង់ ជ្រាប ។  លុះ ដល់ កំណត់ ថ្ងៃ ហើយ  វេលា ព្រឹក  ស្ដេច ក៏ យាង ចេញ ទៅ  ដោយ មាន នា ម៉ឺន  សេនា  ទាហាន ហែរ តាម  លុះ បាន បួន ថ្ងៃ ក៏ បាន ទៅដល់ ព្រៃ ហេមវ័ន  ស្ដេច ក៏ មាន ព្រះរាជ ឱង្ការ  ឱ្យ បោះ ព្រះពន្លា មួយ នៅ ទីនោះ ។  អស់ ទាំង សេនា ទាហាន ក៏ ធ្វើ ជំរំគ្រប់ ៗ គ្នា  តាម មុខ របស់ ខ្លួន ស្រេច ហើយ  ស្ដេច មាន បន្ទូល បើក អំណាច ឱ្យ  អស់ សេនា លេង ល្បែង  ភ្លេង ច្រៀង រាំ តាម ចិត្ដ ឱ្យ សប្បាយ ក្នុង ព្រៃ នោះ ។  នៅ ពេល យប់ នោះ  ស្ដេច ក៏ ចូល ផ្ទុំ ក្នុង ព្រះ  ពន្លា ជ័យ  លុះ អាធ្រាត ស្ងាត់ ឮ ស្នូរ តែ មាត់ បក្សី គ្រប់ ភាសា យំ មុខ គួរឱ្យ ស្រងេះ ស្រងោច លន្លង់លន្លោច ក្នុង ព្រះទ័យ  មមៃ នឹក គិត គ្រប់ សព្វ  លុះ ភ្លឺស្វាង ព្រះសុរិយាកាលណា  ស្ដេច ក៏ មាន ព្រះរាជ ឱង្ការ  បង្គាប់ ទៅ រាជអាមាត្យ  ឱ្យ រៀប ទី ន័ង  អស្សត ថ្វាយ ព្រះអង្គ នឹង ត្រេច មើល ព្រៃ កំសាន្ដ ព្រះទ័យ ជាមួយនឹង រាជអាមាត្យ  ពីរ នាក់ និង ស្ដេច ។  រួចហើយ ចេញ ល្ងាច  ត្រឡប់មក ព្រះពន្លា ជ័យ វិញ ។  គ្រប់ បី ថ្ងៃ នៅ វេលា ព្រឹក មួយ  ស្ដេច ក៏ បរ ទីន័ង  ទៅដល់ ស្រះ កំណើត នៃ នាង ឧត្ដរ បុប្ផា  ទ្រង់ ទតទៅ ឃើញ ទឹក ដ៏ រងថ្លា ឃើញ បុប្ផា  និង មច្ចា គ្រប់ បែប  ហែប ហែលជ្រួល  ច្រវាត់ មុខ គួរឱ្យ ទ្រង់ សព្វ ព្រះទ័យ នឹង  ចុះ ស្រង់ ។  ទើប ស្ដេច មាន បន្ទូល ទៅ អាមាត្យ ទាំង ពីរ ថា  យើង ងូតទឹក ស្រះ នេះ  ឱ្យ ត្រជាក់ កាយ សប្បាយចិត្ដ សិន  សឹម បន្ដ ដំណើរ ទៅ  ទើប ឈប់ លែង ពាជី ឱ្យ ស៊ី ស្មៅ  រួច ផ្លាស់ ព្រះពស្ដ្រា ស្រេច  ស្ដេច ក៏ យាង ទត តាម ឆ្នេរ ស្រះ ទៅ ឃើញ  មាន ផ្លូវ ទក់ ៗ  ព្រះអង្គ នឹក ថា  “ យី  !  ព្រៃ នេះ ជា ស្ម សាន ឋាន ស្ងាត់ ណាស់  ម្ដេច ឡើយ ក៏ មាន ផ្លូវ មនុស្ស ដើរ ដូច្នេះ ” ។  រួច ស្ដេច មាន បន្ទូល ទៅនឹង រាជអាមាត្យ ថា  នៅ ចាំ យើង ទីនេះ ចុះ  យើង ដើរ ទៅ មើល ត្រង់ នោះ បន្ដិច ។  ស្ដេច យាង តាម  ផ្លូវ ព្រះឥសី នោះ ទៅ ៗ បន្ដិច បាន ក្រទ្បេក ឃើញ អាស្រម  ស្ដេច នឹក ក្នុង ព្រះទ័យ ថា  រោង នេះ ជា រោង អី ?  ជា ផ្ទះ ព្រាន ព្រៃ  ទេ ឬ អ្វី ?  ព្រះអង្គ ចេះតែ យាង ចូលទៅ  ឯ ព្រះឥសី កំពុង ឆាន់  នាង ឧត្ដរ បុប្ផា កំពុង អង្គុយ គាក លោកតា ។  លុះ ស្ដេច យាង  ដល់ ទទួល នាង នោះ ក្រឡេក ភ្នែក មក ឃើញ  នាង ក៏ ស្ទុះ ចូលទៅក្នុង បន្ទប់ ។  ព្រះឥសីសួរ ទៅ នាង ថា  ម្ដេច ក៏ ស្ទុះ រត់ ចូលក្នុង ។  នាង និយាយ តិច ៗ ទូល ឥសី ថា  “ មាន មនុស្ស ពី ណា ដើរ ចូលមក ” ។  ព្រះឥសី ក៏ បែរ ព្រះភក្ដ្រ  ទត យល់ ដូច នាង ទូល មែន ។  ឯ ព្រះរាជា លុះ យល់ ច្បាស់ ដូច្នោះហើយ  ក៏ ចូលមកដល់ ទីនេះ ?  ទើប ស្ដេច ទូល ទៅ ឥសី ថា  “ ខ្ញុំ ព្រះករុណា មកពី នគរ  តក្ក សិលា ”  ឥសី ឈ្វេងយល់ មួយ រំពេច ថា  នេះ ជា ស្ដេច  ទើប ព្រះ  អង្គ សួរ ទៅ ទៀត ថា  “ ស្ដេច ចៅមក ទីនេះ ប្រាថ្នា អ្វី ” ។  ព្រះបាទ សោទត្ដ  ទូល ឥសីតាម ដំណើរ  ឯ ឥសី ឈ្វេងយល់ ថា  ស្ដេច អង្គ នេះ ត្រូវ ជា គូរ នឹង នាង ឧត្ដរ បុប្ផា  លោក ក៏ ហៅ ចៅ  ស្រី ឱ្យ ចេញមក ថ្វាយបង្គំ ព្រះរាជា ។  ហេតុតែ នាង ជា ស្រី មាន លក្ខណ៍  ក៏ ចេញ មក ថ្វាយបង្គំ ព្រះរាជា តាម ពុទ្ធ ដីកា ។  ព្រះអង្គ ក្រឡេក យល់ នាង  នាង ក៏ យល់ ព្រះភក្ដ្រ ព្រះអង្គ ច្បាស់  ហើយ ចាប់ចិត្ដ ទៅវិញទៅមក  ទើប ព្រះឥសីមាន ពុទ្ធ ដីកា  ថា  “ ស្ដេច ចៅនេះ ហើយ ដែល ជា គូរ នឹង នាង  តាំងតែ អំពី អតីត ជាតិ មក ម្ល៉េះ ” ។  គ្រា នោះ ឥសីសួរ រក សេនា រេហ៍ ពល  ព្រះបាទ សោទត្ដ ក៏ ទូល ថា ព្រះអង្គ យក  តែ អាមាត្យ ពី នាក់ មក តាម ទេ  ឥឡូវ ឱ្យ ឈប់ ចាំ នៅឯ មាត់ ស្រះ ខាង ទិស ឧត្ដរ ឯណោះ  ត្រង់ ថា ខ្ញុំ ករុណា ត្រូវ ជា គូរ ស្រករ នឹង នាង នេះ  ក៏ ស្រេច តែ លោក តា  បើ សព្វ ព្រះទ័យ យ៉ាងណា ខ្ញុំ ព្រះករុណា  ទទួល ធ្វើ តាម ទាំងអស់  ។  ឥសីបញ្ជា ទៅ វិញ ថា  “ បើ ដូច្នេះ  សូម ស្ដេច ចៅថយ ទៅ រៀបចំ សង់ រោង បី ល្វែង  ហើយ រក ផ្កា ឱ្យ  បាន ប្រាំពីរ ពណ៌  យកមក ចង ផ្ដុំ ជា បីបាច់  ទុក ឱ្យ តា ប្រសិទ្ធិពរ ជ័យ ឱ្យ បាន គ្នា ជា ប្ដី ប្រពន្ធ សុខសប្បាយតទៅ ” ។  ស្ដេច ស្ដាប់  ព្រះពុទ្ធ ដីកា ហើយ  ក៏ រួសរាន់ ថ្វាយបង្គំ លា យាង មកដល់ ទីកន្លែង ស្រះ  ដែល ឱ្យ អាមាត្យ ចាំ  ហើយ បបួល អាមាត្យ ត្រឡប់  ទៅកាន់ ពន្លា ជ័យ វិញ  ដល់ ហើយ បញ្ជា នា ម៉ឺន សេនា គ្រប់ ក្រុម  ឱ្យ រៀបចំ សង់ រោង បី ល្វែង  តាម បង្គាប់ ឥសី ។  បាន រួចស្រេច  ក្បួន ទ័ព ព្រមទាំង ភ្លេង តូរ្យ តន្ដ្រី ពីរោះ ល្វឹងល្វើយ  ទៅដង្ហែ នាង ឧត្ដរ បុប្ផា ពី អាស្រម ឥសី  និមន្ដ ទាំង ឥសីឡើង គង់ ព្រះវរស  លៀង  ដង្ហែ មកកាន់ ព្រះពន្លា ។  ដល់ ហើយ ព្រះតាបស  តាំង សូត្រ ទិព្យ មន្ដ ព្រះឥសី  ក៏ បាច ផ្កា ប្រាំពីរ ពណ៌ នោះ  ថ្វាយ ពរ ជ័យ  ដល់ គូរ ស្រករ ថ្មី ។  បី ថ្ងៃតមក ទើប ព្រះអង្គ  និង នាង ជា យា  ថ្វាយបង្គំ លា លោក តា  នាង ក៏ ស្រក់ ទឹកភ្នែក នឹក អាល័យ លោក តា  ព្រោះ តាំងពី កើត មក ពុំ ដែល បែក ទៅ ណា សោះ  ឥឡូវ មិន ដឹង ជា កាលណា  នឹង បាន មក ថ្វាយបង្គំ វិញ ទេ ។
គ្រា នោះ ឥសី បាន ផ្ដាំ នាង ថា  ៖  បើ នាង ទៅដល់ ប្រាសាទ ហើយ  មុននឹង ឡើង ទៅ លើ ប្រាសាទ  នាង ត្រូវ ឱប សត្វ ឆាម៉ា  ហើយ ដើរ ព័ទ្ធ ប្រទក្សិណ ប្រាសាទ បី ជុំ  រួច សើម ឡើង ទៅក្នុង ប្រាសាទ នោះ  ទើប នាង បាន សុខ  បាន សិរី សួស្ដី ។  នាង ស្ដាប់ សព្វគ្រប់ ហើយក៏ លា ចេញ ទៅ ។  លុះ ទៅដល់ ព្រះរាជ វាំង ហើយ  មុននឹង ចូលក្នុង ព្រះរាជ ដំណាក់  ព្រះនាង បាន ធ្វើ តាម  បណ្ដាំ ឥសី ឥត ឱ្យ ឆ្គង  ក៏ បាន ប្រកបដោយ សេចក្ដីសុខ ចម្រើន រហូត ទៅ ។  ទំនងជា ដោយសារ រឿង នេះ ទេ ដឹង  បានជា ខ្មែរ  យើង មាន ទំនៀម មួយ ក្នុង ពេល ធ្វើ ពី ធី ឡើង ផ្ទះ ថ្មី គឺ គេ និយម ឱប ឆ្មា មួយ  ហើយ ដើរ ប្រទក្សិណ បី ជុំ ហើយ ស្រេច ទើប គេ  ឡើង នៅ ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>