
រឿង អ្នកដំណើរ ពីរ នាក់ ដណ្ដើម គ្នា ដេក កណ្ដាល
កាលពី ព្រេង នាយ  មាន មនុស្ស ពីរ នាក់ ដើរ ទៅ ផ្លូវ ឆ្ងាយ  ជួន យប់ ក្នុង ព្រៃ ងងឹត ដើរ ទៅ មិន រួច  ក៏ បបួលគ្នា ដេក ក្នុង ព្រៃ  ។  អ្នក ទាំង ពីរ នាក់  ចង់ ដេក កណ្តាល តែ រៀង ខ្លួន  ប៉ុន្តែ មិន ដឹង គិត ធ្វើ ដូចម្តេច នឹង បាន ដេក កណ្តាល  ។  បុរស ទាំង ពីរ នាក់ គិត គ្នា ថា  "  បើ ដូច្នោះ  យើង ដេក យក ជើង ទល់ គ្នា  "  ហើយ បុរស ទាំងនោះ  ក៏ ដេក យក ជើង ទល់ គ្នា ទាំង ពីរ នាក់ ទៅ  ។  ក្រោយមក មាន ខ្លាមក ឃើញ មនុស្ស ដេក យក ជើង ទល់ គ្នា  ហើយ ទទូរសំពត់ ជិត  មើល មិន ដឹង ជា សត្វ អ្វី វែង ដូច្នោះ  ឆ្ងល់ ណាស់ ត្បិត មិន ដែល ឃើញ  ក៏ បបួល អស់ សត្វ ឯទៀត ជាច្រើន  មាន ទាំង ដំរី  ក្របី  គោ  រមាស  រមាំង  ក្តាន់ ប្រើ ស  ទ្រាយ  ចចក  ស្វាន  ស្វា  គ្រប់ សត្វ ទាំងអស់ មក មើល  គ្មាន សត្វ ណាមួយ ស្គាល់ សោះ  ។  ក្រោយមក ទៀត  សត្វ ទាំងអស់ នោះ គិត គ្នា ថា  "  ឥឡូវនេះ  នឹង មាន អ្នក ឯណា ស្គាល់ សត្វ នេះ ?  ពួកយើង បបួលគ្នា មក មើល សត្វ នេះ  ច្រើន ភាសា ណាស់ ហើយ  នៅសល់ សត្វ អ្វី ទៀត  ដែល មិន ទាន់ បាន មក មើល ?  "  ។  អស់ សត្វ ទាំងនោះ  គិត គ្នា ទៅ  ឃើញ នៅសល់ តែ ទន្សាយ ពុំ បាន មក ,  មួយ ទៀត  ឮ ល្បី ថា  "  ទន្សាយ នោះ  ជា អ្នក មាន ប្រាជ្ញា  ចេះ និយាយ ក្បួន ច្បាប់ ទម្លាប់  ចេះកល មាយា  ចាំ ទំនឹម ទំនៀម ច្រើន បើ ដូច្នេះ  យើង ប្រើ បង ដំរី ឲ្យ ទៅ អញ្ជើញ បង ទន្សាយ នោះ ទើប បាន  ត្បិត បង ទន្សាយ បើ មាន នរណា ទៅ ពឹង ការ អ្វី គាត់ ៗ  កាន់ខ្លួន ណាស់  "  ។  សត្វ ទាំងនោះ  គិត គ្នា ហើយ  ឲ្យ ដំរី ទៅអញ្ជើញ ទន្សាយ  ។  ដំរី ក៏ ទៅ  ឃើញ ទន្សាយ អង្គុយ នៅលើ ក្បាលដំបូក  ។  ទន្សាយ ឃើញ ដំរី ដើរ យេក យោក មកពី នាយ  ក៏ សួរ ថា  "  បង ដំរី !  មាន ហេតុ អ្វី  បានជា រលះរ លាំង មក ?  "  ។  ដំរី ឆ្លើយ ថា  "  បង ទន្សាយ !  ត្បិត មាន សត្វ អ្វី មួយ ចំឡែក ណាស់  គ្មាន នរណា ស្គាល់ សោះ  បានជា អស់ សត្វ ក្នុង ព្រៃ នេះ  ឲ្យ ខ្ញុំ មក អញ្ជើញ បង ទន្សាយ ឯង ទៅ មើល  ក្រែង បង ទន្សាយ ឯង ស្គាល់ សត្វ នោះ "  ។  ឯទន្សាយ ឮ ដូច្នោះ  ហើយ សួរ ថា  "  សត្វ នោះ ដូចម្តេច  តូច ឬ ធំ  វែង ឬ ខ្លី  ?  ។  ដំរី ថា  "  សត្វ នោះ  ធំ ចុង  ធំ គល់  តូច កណ្តាល  ហើយ វែង ប្រមាណ ប្រាំហត្ថ  "  ។  ទន្សាយ ឮ ដូច្នោះ ឆ្លើយ ឡើង ថា  "  ឱបើ ដូច្នោះ  បង ដំរី កុំ ព្រួយចិត្ត  ចាំ ខ្ញុំ ទៅ មើល ឲ្យ ស្គាល់ សត្វ នោះ  ប៉ុន្តែ បង ដំរីឯង  ឲ្យ ខ្ញុំ ជិះ លើ ក្បាល បង ឯង ទៅ  "  ។  ដំរី ឮ ដូច្នោះហើយ  ដើរ ចូលទៅ ឱន ក្បាល ឲ្យ ទន្សាយ ជិះ លើ ក្បាល  ទន្សាយ ធ្វើជា ក្អេងក្អាង  លុះ ទៅដល់ ហើយ  ចុះ ពី ក្បាល ដំរី  យក ស្លឹក ឈើ ដែល មាន ស្នាម ដង្កូវ វារ ដូចជា អក្សរ  កាន់ លើកឡើង ធ្វើជា សំបុត្រ ថា  "  អស់ បងប្អូន ស្តាប់ ខ្ញុំ  ត្បិត ខ្ញុំ ជាបម្រើ ព្រះឥន្រ្ទ ៗ  លោក ប្រើ ឲ្យ នាំ សំបុត្រ មក  "  ហើយ ទន្សាយ ឡើង លើ ដំបូក ធ្វើជា អាន សំបុត្រ ថា  "  សត្វ នេះ  ព្រះឥន្រ្ទ លោក ប្រើ មក  ឈ្មោះ សត្វ យោគី យោគា  យក ទាំងអស់ គ្នា  យក ទាំងអញ  យក ទាំង ឯង  "  ។  អស់ សត្វ ឮ ទន្សាយ មើល សំបុត្រ ថា  "  ព្រះឥន្រ្ទ ឲ្យ មក យក ទាំងអស់ គ្នា  "  ក៏ ស្ទុះ បោល ជាន់ គ្នា ស្លាប់  បាក់ ដៃ បាក់ ជើង ពាសពេញ  ស្រែក លាន់ ទាំង ព្រៃ  ។  មនុស្ស ២ នាក់ នោះ  ដឹង ថា សត្វ ទាំងនោះ  ផ្អើល ភ្ញាក់ រត់ ជាន់ គ្នា ស្លាប់ ដូច្នោះ  ក្រោក ឡើង លើក ដៃ សំពះ ទន្សាយ ថា  "  បង ទន្សាយ  មាន គុណ នឹង យើង ខ្លាំង ណាស់  បើ ប្រសិនជា យើង មិន បាន បង ទន្សាយ មក ធ្វើ ឧបាយកលឲ្យ យើង ទេ  នោះ សម ខ្លា វា នឹង ខាំ យើង ស៊ី ជា ចំណី វា ទៅ ហើយ ,  បង ទន្សាយ ឯង មាន ប្រាជ្ញា ល្មម ធ្វើជា សុភា បាន "  ។
ឯ មនុស្ស ទាំង ពីរ នាក់  មើលទៅ ឃើញ អស់ សត្វ ជាន់ គ្នា ស្លាប់ ពេញ ព្រៃ ដូច្នោះ  បបួលគ្នា អារ យក សាច់ រែក ទាំង ពីរ នាក់  ដើរ ទៅ បន្តិច  ឃើញ ខ្លាសំគម មួយ ដំរី ជាន់ បាក់ ជើង  ដើរ បាន តិច ៗ  ក៏ បបួលគ្នា យក ខ្សែ ចង ដឹក យក ទៅ  លុះ ដើរ ទៅ បន្តិច ជួប នឹង អ្នកបរ រទេះ គោ  ។  ឯ អ្នកបរ រទេះ គោ នោះ  ឃើញ អ្នក ទាំង ពីរ រែក សាច់ មក ដូច្នោះ ក៏ បញ្ឍប់រទេះ សួរ ថា  "  អ្នកធ្វើ ដូចម្តេច  ក៏ បាន សាច់ ច្រើន ម្ល៉េះ ?  ។  អ្នក នោះ បញ្ឆោត ថា  "  ឆ្កែ កំបាក់ ជើង ខ្ញុំ នេះ ឯង  វា ដេញ ខាំ  ត្បិត ឆ្កែ នេះ  ជា ឆ្កែ ប្រដេញ  វា តែងតែ ដេញ សត្វ មក  មិន ដែល ស្ងួត ឆ្នាំង ដល់ មួយ ពេល ទេ  ក្រែងតែ គ្មាន សត្វ  បើ ព្រៃ ឯណា មាន សត្វ ហើយ  មិន ដែល រួច ពី អាក្លឹក ឆ្កែ ប្រដេញ ខ្ញុំ នេះ ទេ  ឲ្យ តែ វា ឃើញ ស្នាម ជើង នោះ  សង្ឃឹម ថា បាន ឲ្យ លាង ឆ្នាំង ចាំ ឲ្យ ហើយ ទៅ  មុខ ជា នឹង បាន មិន ដែល ខាន ទេ  "  ។  ឯ អ្នកបរ រទេះ គោ  ឮ អ្នក នោះ និយាយ អួត ប្រាប់ ដូច្នោះ  ហេតុតែ ជា មនុស្ស ល្ងង់ មិន ស្គាល់ ក៏ ចង់បាន ខ្លា កំបាក់ ជើង សំគម នោះ  គិត ថា  ជា ឆ្កែ មែនទែន  ហើយនិយាយ អង្វរ លួងលោម ថា  "  បើ ដូច្នោះ  អ្នក អាណិត ខ្ញុំ ៗ  សុំ ទិញ ឆ្កែ អ្នក យក ទៅ ប្រដេញ ត្បិត ស្រុក ខ្ញុំ មាន សត្វ ច្រើន ណាស់  "  ។  អ្នក រែក សាច់ ឆ្លើយ ថា  "  បើ ខ្ញុំ លក់ ឆ្កែ នេះ ឲ្យ អ្នក ទៅ  ផ្ទះ ខ្ញុំ សម នឹង ស្ងួត ឆ្នាំង ហើយ  រក អ្វី ស៊ី គ្នា ន ទេ  ប៉ុន្តែ អ្នក បាន ជួប នឹង ខ្ញុំ ម្តង  បើ មិន និយាយ គ្នា ក៏ មិន បាន ,  ឆ្កែ ខ្ញុំ នេះ  ខ្ញុំ ស្រឡាញ់ វា រក អ្វី ប្រៀប គ្មាន ទេ  បើ អ្នក ចង់ ទិញ  តើ អ្នក ឲ្យ ថ្លៃ ប៉ុន្មាន  ?  "  ។ អ្នកបរ រទេះ គោ ឆ្លើយ ថា  "  ខ្ញុំ មាន តែ គោ មួយនឹម នេះ ឯង  ហើយ គោ នេះ  ខ្ញុំ ស្រឡាញ់ រក អ្វី ប្រៀបគ្នា ទេ  ត្បិតបរ មួយ ថ្ងៃ វាល់ ល្ងាច មិន ឈប់ សោះ ក៏ បាន  ក្នុង មួយ ថ្ងៃ ឲ្យ ទឹក ផឹក តែម្តង  ទាំង ល្បឿន ទៀត ក្នុង ស្រុក អាយ នេះ  គ្មាន គោណា លឿន ស្មើ ទេ ,  តែ ឥឡូវនេះ  ចិត្ត ខ្ញុំ ចង់បាន ឆ្កែ អ្នកឯង  យក ទៅ ដេញ សត្វ ឯ ស្រុក ខ្ញុំ ៗ  សុំ ដូរ ថ្នូរ គោ មួយ នឹម  ព្រមទាំង កណ្តឹង  ច ង្រ្កង់  ត្រដោក  ខ្សែ ទាម  ខ្សែចន្ទោល គ្រប់ ប្រដាប់  ស្រាប់តែ ឡើងជិះ បរ តែម្តង ,  ខ្ញុំ សុំ តែ ខ្លួន និង ប្រពន្ធ ចុះចេញ "  ។  អ្នក រែក សាច់ ឮ អ្នកបរ រទេះ ថា  "  ដូរ ជាមួយ គោ មួយ នឹម នឹង គ្រប់ ប្រដាប់  ស្រាប់តែ ឡើង បរ  "  ក៏ នឹក អរ ក្នុង ចិត្ត ណាស់  ដោយសារ រែក សាច់ វា ធ្ងន់ ផង  ហើយ ធ្វើជា មិន ចង់ ដូរ ទេ  តែ ក្នុង ចិត្ត ចង់ ដូរ ណាស់  និយាយ ថា  "  ឆ្កែ ខ្ញុំ នេះ  ខ្ញុំ ស្រឡាញ់ ណាស់ ,  ឥឡូវ អ្នក មក សុំ ដូរ ពី ខ្ញុំ ទៅ  ខ្ញុំ ខំ កាត់ចិត្ត ដូរ ឲ្យ អ្នក ទៅ ចុះ ,  ប៉ុន្តែ អ្នកថ្នម វា ឲ្យ ល្អ  កុំ ឲ្យ វា អត់ឃ្លាន  ហើយ អ្នក យក សាច់ នេះ  ទុកឲ្យ វា ស៊ី តាម ផ្លូវ ទៅ  "  ។  ឯ អ្នក រែក សាច់  ក៏ បាន ឲ្យ សាច់ ទៅ អ្នក នោះ ល្មម ខ្លា ស៊ី ឆ្អែត  ហើយ យក សាច់ ដាក់ លើ រទេះបរ ទៅ  ។  អ្នកម្ចាស់ រទេះ គោ នោះ  ក៏ ដឹក ខ្លា សំគម កំបាក់ ជើង ទៅ  ទៅ បន្តិច ទៅ  ឲ្យ សាច់ ទៅ ខ្លាស៊ី ជារឿយ ៗ  ។  ខ្លា នោះ បាន សាច់ ស៊ី  មាន កម្លាំង  ក៏ ក្រាញ មិន ចង់ ទៅ  ត្រាតែ ដាច់ ខ្សែ  ហើយ ដើរ ចូលក្នុង ព្រៃ ទៅ ,  អ្នក នោះ ដឹង ថា ខ្លា បោល ចូល ទៅក្នុង ព្រៃ ហើយ  ក៏ រត់ ទៅ តាម ចាប់  ហើយ ហៅ ថា  "  បឺស ៗ  !  អាក្លឹក មក ឯ អាយ "  ។  ខ្លា ឃើញ មនុស្ស ទៅ ជិត  បែរ មក គំរាម ធ្វើ ហ៊ែ ៗ  ហ៊ ៗ  សន្ធាប់ ឲ្យ អ្នក នោះ  ។  អ្នក នោះ  ឃើញ ខ្លា គំរាម មុខ គួរឲ្យ ខ្លាច ដូច្នោះ  ក៏ ថយ មក ក្រោយ វិញ  មិន ហ៊ាន តាម ទៅ ទៀត  ប៉ុន្តែ នឹកស្តាយ  មើលទៅ រទេះ បរ ទៅ បាត់  មិន ដឹង ជា ទៅដល់ ណា  ។  អ្នកម្ចាស់ ខ្លា បាន រទេះ គោ នោះ ហើយ  ក៏ ម្នីម្នា ដាក់ អម្រែក លើ រទេះ  ឡើងជិះ ទាំង ពីរ នាក់  បរ ជា ប្រញាប់ ទៅ  ឲ្យ តែ ហួស ពីមុខ ម្ចាស់ រទេះ នោះ  ។  ឯ អ្នកម្ចាស់ រទេះ ដល់ ខ្លា បោល ចូល ព្រៃ ទៅ ហើយ  នឹកស្តាយ ណាស់  មិន ដឹង គិត ធ្វើ ដូចម្តេច  ក៏ បបួល ប្រពន្ធ ត្រឡប់ ទៅ ផ្ទះ វិញ  ។
យកហេះ ទៅ ដូរ ហោះ
ប្រជុំ រឿង ព្រេង ខ្មែរ ភាគ ទី ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>