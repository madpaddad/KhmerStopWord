
រឿង បុរស មាន កូន ៤ នាក់ រៀន វិជ្ជា ៤ បទ
មាន បុរស ម្នាក់ មាន កូនប្រុស ៤ នាក់  បាន សិក្សា វិជ្ជា ៤ បទ  ស្ទាត់ជំនាញ រៀង ខ្លួន  គឺ ម្នាក់ ចេះ ស៊ី  ម្នាក់ ចេះ ដេក  ម្នាក់ ចេះ កាត់ក្តី  ម្នាក់ ទៀត ចេះ ចង់ ស្រី  ។  ឪពុក ក៏ យក កូន ទាំង ៤ នាក់ ទៅ ថ្វាយ ស្តេច  ក្រាបទូល អំពី វិជ្ជា កូន នីមួយ ៗ ក្នុង ខណៈ ដែល ថ្វាយ នោះ  ។  ស្តេច ទ្រង់ ទទួលរក្សាទុក  ។  ថ្ងៃ មួយ  ស្តេច ទ្រង់ ពិសោធន៍ បុរស ម្នាក់ ដែល ចេះ ស៊ី ជាមុន  ឲ្យ រៀប ភោជនាហារ ជាច្រើន មុខ  ។  បុរស នោះ ក៏ បរិភោគ តាម ព្រះរាជ បញ្ជា  ដល់ ទៅ សម្ល មួយ មុខ ដែល ស្តេច ដួស ទឹក ឆៅ មួយ ក្រចក ក្នុង នោះ  បុរស នោះ មិន បរិភោគ  ។  ស្តេច សួរ បុរស នោះ ថា  « ហេតុម្តេច បានជា ចៅ ឯង មិន បរិភោគ សម្ល នេះ  ?»  ។
បុរស ក្រាបទូល ថ្វាយ ថា  « សម្ល នេះ មាន ទឹក ឆៅ មួយ ក្រចក នៅក្នុង នោះ បាន ជាទូលបង្គំ ជា ខ្ញុំ មិន ទទួល ព្រះរាជ ទាន »  ។  ស្តេច នឹក ក្នុង ព្រះទ័យ ថា  « បុរស នេះ ចេះ វិជ្ជា ខាង ស៊ី ស្ទាត់ មែន »  ។  អំពី នោះ ទៅ ស្តេច ទ្រង់ ពិសោធន៍ បុរស ចេះ ដេក ទៀត  ទ្រង់ ឲ្យ រៀប ទីកន្លែង យ៉ាង ស្អាត  មាន ពូក កម្រាល ក្រាល ពីលើ  ។  ស្តេច យក សក់ មួយ សរសៃ ទៅ ដាក់ ក្រោម កម្រាល  លើ ពូក នោះ ដល់ ពេល យប់ ទ្រង់ ហៅ បុរស នោះ ឲ្យ ទៅ ដេក  ។  បុរស ប្រះ ទៅ ក្រោក ឡើងវិញ ភ្លាម  ។  ស្តេច ទ្រង់ សួរ ថា  « ហេតុម្តេច បានជា ដេក ហើយ ក្រោក វិញ ?»  ។  បុរស នោះ ក្រាបទូល ថា  « មាន សក់ មួយ សរសៃ នៅក្នុង ដំណេក នោះ បាន ជាទូលព្រះបង្គំ ជា ខ្ញុំ ក្រោក »  ស្តេច ទ្រង់ នឹង សរសើរ ក្នុង ព្រះទ័យ ថា  « បុរស នោះ ស្ទាត់ ខាង  វិជ្ជា ដេក ប្រាកដ មែន »  ។  ថ្ងៃ មួយ មាន បុរស ម្នាក់ ស្លាប់ នៅ កណ្តាល វាល  គ្មាន ភិនភាគ ស្លាកស្នាម អ្វី នៅ រូបកាយ នោះ សោះ  ។  ស្តេច ទ្រង់ បង្គាប់ ឲ្យ តុលាការ មុខ ក្រសួង ស៊ើបសួរ រក ហេតុ នោះ  ក៏ ពុំ ឃើញ ទ្រង់ ព្រះវិត ក្កក្នុង ព្រះរាជ ហឫទ័យ  ទ្រង់ នឹកឃើញ បុរស ដែល ចេះ វិជ្ជា ខាង ផ្លូវ តុលាការ នោះ  ក៏ មាន ព្រះរាជ ឱង្ការ ហៅ ចូលមក  ហើយ ទ្រង់ ចាត់ ប្រើ ឲ្យ ទៅស៊ើបរក ពិរុទ្ធ  រឿង នោះ  ។  បុរស នោះ  សូម ព្រះរាជានុញ្ញាត អំណាច ក្នុង វេលា ដែល ស៊ើបសួរ យក ការណ៍ នោះ  ។  ស្តេច ក៏ ព្រះរាជ ទាន ពរ តាម សុំ  ។  បុរស នោះ ចេញ ទៅដល់ កន្លែង ដែល បុរស នោះ ស្លាប់  ចាត់ការហៅ អ្នកស្រុក មក ប្រជុំ មិន ឲ្យ សល់ ម្នាក់  ហើយ បុរស នោះ ហាមប្រាម ថា  « ក្នុង វេលា ថ្ងៃស្អែក នេះ មិន ឲ្យ ទៅ ណា មក ណា ក្រៅពី ភូមិ ខ្លួន ទេ  ឲ្យ ចូលទៅ ទាំងអស់ គ្នា  មើល គេ ធ្វើ បុណ្យ រំលាយ សព បុរស អនាថា ដែល ស្លាប់ នៅ កណ្តាល វាល ស្រែ  លើក តែ មនុស្ស ខ្វាក់ ខ្វិន មិន ត្រូវ ឲ្យ ទៅ មើល  ក្រៅពី នោះ ទាំង ប្រុស ទាំង ស្រី  ក្មេង ចាស់ ត្រូវ ចូលទៅ មើល ទាំងអស់ »  ។  ខណៈ ដែល រៀបចំ រំលាយ សព បុរស នោះ  បុរស ជា អ្នក ស៊ើបសួរ  បាន ចាត់ មនុស្ស ជាច្រើន នាក់  ដែល បាន ពន្យល់ ពី កិច្ចហេតុ ដែល យក ការណ៍ ក្នុង រឿង នោះ  បើ ឃើញ ឈ្មោះ ណា ប្រកប នឹង កិច្ច ដែល បាន ពន្យល់ នោះ  ឲ្យ យក ឈ្មោះ នោះ មក ប្រគល់ឲ្យ បុរស ជា នាយ មួយ រំពេច  ។  ពេល ភ្លើង ឆេះ ពេញ កម្លាំង មាន ស្រី ក្រមុំ ម្នាក់ ស្រក់ ទឹកភ្នែក ច្រោក  ។  បុរស ជា អ្នក គយគន់ មើល ហេតុ  ក៏ នាំ ខ្លួន នាង នោះ  ទៅ ស៊ើបសួរ ដំណើរ ដែល នាង យំ នោះ  ដោយ យោបល់ ដ៏ ល្អិត  ។  នាង ក្រមុំ រក ផ្លូវ គេច កែដោះសារ ទៅ ពុំ បាន  ក៏ ប្រាប់ បុរស នោះ តាម ត្រង់ ថា  « ខ្លួន នាង ក្រមុំ បាន សហាយ នឹង បុរស ដែល ស្លាប់  ទើបនឹង បាន គ្នា ក្នុង យប់ ដែល ស្លាប់ នោះ ថា  ដំណើរ ដែល ស្លាប់ នោះ គ្មាន នរណា វាយដំ ធ្វើបាប អ្វី ទេ  គឺ វេលា ចូល ដំណេក បុរស នោះ ប្រើ នាង ឲ្យ ទៅ រក ទឹក ផឹក  នាង ក្រមុំ មិន ហ៊ាន ចេញ ឯ ក្រៅ ខ្លាច ឪពុក ម្តាយ ដឹង ក៏ យក ផ្ទិល ត្រង ទឹកភ្លៀង ដែល ហូរ ធ្លាក់ តាម ស្បូវ ប្រក់ ផ្ទះ នោះ ឲ្យ ផឹក  លុះ ផឹក ហើយក៏ បណ្តាលឲ្យ ដល់ នូវ មរណៈ ក្នុង ខណៈ នោះ ទៅ  ។  បុរស ដែល ជា អ្នក ស៊ើបសួរ ក៏ យល់ ច្បាស់ ក្នុង ចិត្ត ថា  « នាង ក្រមុំ នេះ មិន មាន សន្តានចិត្ត ជា ទុច្ចរិត និង បុរស ស្លាប់ នោះ ទេ  ព្រោះ ទើប ស្រឡាញ់ គ្នា បាន ជួបគ្នា ក្នុង ខណៈ នេះ ប្រាកដជា មាន សត្វ អាសិរពិស អ្វី នៅលើ ដំបូល ផ្ទះ នោះ  បាន បណ្តាលឱ្យ បុរស នោះ ស្លាប់ »  ។  បុរស ជា នាយ ទើប ចាត់ ឲ្យ ទៅ មើល  លើ ដំបូល ផ្ទះ នោះ ឃើញ ពស់ នាគរាជ មួយ នៅ ចំ ពីលើ ល្វែង ដែល នាង ក្រមុំ នោះ ដេក  ។  បុរស ជា នាយ ក៏ វាយ ពស់ នាគរាជ នោះ យក ទៅ ថ្វាយ ស្តេច  ក្រាបទូល តាម ដំណើរ ហើយ  ដោះលែង នាង ក្រមុំ នោះ ទៅ ដោយ វិនិច្ឆ័យ ថា  « ហេតុ ដែល បណ្តាលឱ្យ បុរស នោះ ស្លាប់  មក អំពី ផឹក ទឹកភ្លៀង លាយ ដោយ ពិស ពស់ នាគរាជ ដែល នាង ក្រមុំ នោះ ត្រង មក ឱ្យ ផឹក ដោយ ចេតនា  ។  ស្តេច ក៏ ទ្រង់ សរសើរ ថា  « បុរស ជា នាយ ចេះ ស្ទាត់ ក្នុង ការស៊ើបសួរ ខាង ផ្លូវ តុលាការ មែន »  ។
ថ្ងៃ មួយ ក្រោយមក មាន សេដ្ឋី ម្នាក់ ស្លាប់  សេដ្ឋី នោះ មាន ប្រពន្ធ ក្មេង ល្អ  ។  នាង នោះ ប្តេជ្ញា ថា  « មិន យក ប្តី ទៀត ទេ »  ។  ដំណឹង នោះ ជ្រាប ដល់ ស្តេច ៗ ទ្រង់ ឱ្យ នាហ្មឺន សព្វមន្ត្រី ទៅ ចង់ នាង មេម៉ាយ ជា ប្រពន្ធ ខ្មោច សេដ្ឋី នោះ  ។  នា ហ្មឺន ទាំងអស់ ទៅ ចង់ មិន បាន  ។  ស្តេច ទ្រង់ គិត ថា  នាង នេះ ប្រហែលជា មិន យក ប្តី  ដូច ដំណើរ ដែល ទ្រង់ ជ្រាប នោះ មែន  តែ ទ្រង់ គិត ក្នុង ព្រះរាជ ឫហទ័យ ថា  « នាហ្មឺន សព្វ មុខ មន្រ្តី ទាំងនោះ ប្រហែលជា មិន ពេញ សេចក្តីប្រាថ្នា នាង មេម៉ាយ ទេ  បើ អង្គ អញ ប្រហែលជា នាង ព្រម »  ក៏ ទ្រង់ យាង ទៅកាន់ ផ្ទះ នាង មេម៉ាយ នោះ  ហើយ ទ្រង់ ឱ្យ ប្រាប់ នាង ថា  « ល្ងាច នេះ យើង មក ផ្ទំ នឹង នាង  ឱ្យ នាង រៀបចំ ទីកន្លែង ចាំ ទទួល »  ។  ពេលល្ងាច នាង រៀប ក្រឡា ព្រះបន្ទំ  ហើយ តែង ស្រី បម្រើ ម្នាក់ ដែល មាន កើត ស្រែង នៅ ខ្លួន រចនា ដោយ គ្រឿង ប្រដាប់ សំរាប់ តាក់តែង រូបកាយ ស្រី  គឺ គ្រឿង មាស ពេជ្រ និង គ្រឿង ក្រអូប គ្រប់ ប្រដាប់
ហើយ ឱ្យ នាង នោះ ចូល ទៅក្នុង ទី ក្រឡា ព្រះបន្ទំ ដែល រៀបចំ ទទួល ស្តេច តាម ព្រះរាជ ឱង្ការ  ។  ដល់ ស្តេច យាង មក ដោយ ទ្រង់ បាន ពិនិត្យ សព្វគ្រប់ ក៏ ទ្រង់ យល់ ថា  « ទីនេះ ជា ទី នាង មេម៉ាយ មែន បានជា មនុស្ស ទាំងឡាយ មិន ហ៊ាន មក នៅ ទីនេះ »  ក៏ ទ្រង់ ដាក់ ព្រះអង្គ គង ឱប ដោយ សំគាល់ ថា  នាង មេម៉ាយ ហើយ ទ្រង់ ផ្ទំ ជាមួយ នាង នោះ  រួចហើយ ទ្រង់ កំណត់ ព្រះចិន្តា ថា  « អញ មក ចង់ នាង នេះ បាន ហើយ »  ។  ដើម្បីឱ្យ ឃើញ ជា ភស្តុតាង ដល់ ភ្នែក អ្នក ទាំងពួង ផង  ស្តេច ក៏ ទ្រង់ ខាំ ថ្ពាល់ នាង នោះ ជា សំគាល់  រួច ទ្រង់ យាង មក ព្រះបរម រាជ វាំង  « ព្រឹក ស្អែក នេះ ឱ្យ នាង ចូលទៅ គាល់ ស្តេច កុំ ខាន »  ។  ទ្រង់ យាង ដល់ ព្រះបរម រាជ វាំង ក៏ ទ្រង់ មាន ព្រះរាជ ឱង្ការ ប្រាប់  អស់ នាហ្មឺន សព្វ មុខ មន្រ្តី ថា  « ព្រះអង្គ យាង ទៅ ចង់ នាង នោះ បាន  មាន ទាំង សំគាល់ ស្នាម ព្រះទន្ត នៅ ថ្ពាល់ នាង នោះ ផង  ហើយ ទ្រង់ បាន ប្រាប់ ឱ្យ ចូលមក គាល់ យក ទាំង ស្រី បំរើ ដែល តាក់តែង កាយ ទទួល ស្តេច ពី យប់ នោះ មក ជាមួយ ផង  លុះ ចូលមក គាល់ ក៏ អង្គុយ តាម មុខ ក្រោយ  នាង មេម៉ាយ អង្គុយ មុខ  ស្រី បំរើ អង្គុយ ក្រោយ  ។  ស្តេច ឱ្យ នា ហ្មឺន ទៅ ពិនិត្យមើល កន្លែង ដែល សំគាល់ ដែល ទ្រង់ បាន ប្រាប់ ហើយ នោះ  ។  លុះ ភ្នាក់ងារ ដែល ទទួល ព្រះរាជ ឱង្ការ ទៅ ពិនិត្យ ត្រឡប់មក ទូល ស្តេច វិញ ថា  « នាង អង្គុយ ក្រោយ នោះ មាន ស្នាម នៅ ថ្ពាល់ ជា សំគាល់ ដោយ ធ្មេញ  ឯ នាង មេម៉ាយ គ្មាន ស្នាម អ្វី ជា សំគាល់ ទេ »  ។  ស្តេច ក៏ តូច ព្រះរាជ ហឫទ័យ ដោយ សេចក្តីធ្វេស មិន បាន ពិនិត្យ ជាមុន ក៏ ទ្រង់ ព្រះចិន្តា ត្រឹះ រិះទៅ ឃើញ ថា  « នាង នេះ ជា ស្រី មាន ប្រាជ្ញា នឹង រក អ្នក ឯណា ទៅ ចង់ នាង បាន »  ក៏ ទ្រង់ នឹក ដល់ បុរស ដែល ជា អ្នកស្ទាត់ ខាងវិជ្ជា ចង់ ស្រី  ក៏ ទ្រង់ មាន ព្រះរាជ ឱង្ការ ឱ្យ ចូលមក គាល់  ។  ស្តេច ក៏ មាន ព្រះរាជ ឱង្ការ សួរ ទៅ បុរស នោះ ថា  « ឯង ទៅ ចង់ នាង មេម៉ាយ ជា ប្រពន្ធ សេដ្ឋី បាន ឬ ទេ ?  បើ ឯង ត្រូវការ វត្ថុ អ្វី ទ្រង់ ព្រះរាជ ទាន ទាំងអស់ »  ។  បុរស នោះ ក្រាបទូល ថា  « ទទួល តាម បន្ទាល់ ដោយ មិន ចាំបាច់ យក វត្ថុ ជា ឧបត្ថម្ភ ទៅ ទេ  សុំ តែ សំពត់ ផាឌិប ចាស់ យក ទៅ ស្លៀកពាក់  ហើយ នឹង ឆ្អឹង គោ មួយ ថោ  វេចខ្ចប់ ជាប់ ទៅនឹង ខ្លួន តែ ប៉ុណ្ណោះ  ។
ឯ នាង មេម៉ាយ ជា ប្រពន្ធ ខ្មោច សេដ្ឋី  វេលា ដែល ត្រឡប់ ពី គាល់ ស្តេច វិញ  ក៏ រៀប សាលា ធ្វើ បុណ្យ ខ្មោច សេដ្ឋី ជា ប្តី  រំលាយ សព រួចស្រេច  រើសធាតុ យកមក ខ្ចប់ តម្កល់ លើ សាលា បុណ្យ ឆ្លង  ។  វេលា យប់ នោះ  បុរស ដែល ទទួល ព្រះរាជ ឱង្ការ បាន ទៅដល់ លើ សាលា ដែល នាង មេម៉ាយ ធ្វើ បុណ្យ ខ្មោច ប្តី  ដែល នឹង ស្រេច នៅ វេលា ព្រឹក ស្អែក នោះ  ដល់ ហើយ ធ្វើជា យំ សោក នឹក ខ្មោច ប្រពន្ធ ស្លាប់  ដែល មាន ធាតុ ស្ពាយ ជាប់ ខ្លួន ផង  ដោយ សេចក្តីទុក្ខ យ៉ាង ខ្លាំង  ។  បណ្តា អ្នក ជា ពួក ក្រុម នាង មេម៉ាយ ដែល នៅលើ សាលា នោះ ទាំង ប៉ុន្មាន មាន សេចក្តីឆ្ងល់ ភ័ន្ត ភាំង គ្រប់ គ្នា  សួរ ទៅ បុរស ថា  « ហេតុ អ្វី អ្នក មក យំសោក បោក ខ្លួនប្រាណ នៅលើ ទីនេះ ខ្លាំង ម្ល៉េះ  ?»  ។  បុរស នោះ ប្រាប់ ទៅ អ្នករក្សា សាលា នោះ ថា  « ខ្ញុំ ឃើញ គេ ធ្វើ បុណ្យ ខ្មោច លោក សេដ្ឋី នោះ  ខ្ញុំ នឹកឃើញ ដល់ ខ្មោច ប្រពន្ធ ខ្ញុំ ដែល បាន ស្លាប់ ដោយ សង្វេគ  និង  ទុក្ខវេទនា ដែល ព្រាត់ប្រាសជាថ្មី មួយ ជាន់ ទៀត  ខ្លួនខ្ញុំ តាំងពី ប្រពន្ធ ស្លាប់ ទៅជា យូរ ហើយ លះបង់ ការងារ ចោល អស់ ស្ពាយ តែ ធាតុ ប្រពន្ធ ដោយ សេចក្តី អាលោះ អាល័យ »  ។  ហើយ បុរស នោះ សុំ អ្នកចាំ សាលា ស្នាក់ មួយ យប់  ។
បុរស ដែល ចាំ សាលា មិន ហ៊ាន សំរេច ដោយ ខ្លួនឯង ក៏ យក សេចក្តី នោះ ទៅ ជំរាប នាង មេម៉ាយ ជា ចៅហ្វាយ តាម ដំណើរ ដែល បុរស នោះ អធិប្បាយ អំពី សេចក្តីកំសត់ របស់ ខ្លួន  ហើយ សុំ សាលា ស្នាក់  ។  នាង មេម៉ាយ មាន ចិត្ត អាណិត ដល់ បុរស កំសត់  ដែល មាន ទុក្ខ ព្រាត់ប្រាស ប្រពន្ធ នោះ ក៏ យល់ព្រម ឱ្យ ស្នាក់  ហើយ បង្គាប់ ទៅ មនុស្ស បម្រើ ឱ្យ រៀបអាហារ  ភោជន ឱ្យ ទាន បុរស នោះ ផង  លុះ យប់ នាង មេម៉ាយ ទៅ ស្តាប់ ធម៌ទេសនា បុណ្យ ខ្មោច ប្តី នៅលើ សាលាតម្កល់ ធាតុ ទុក នៅ នោះ  ។  ឯ បុរស ចង់ ស្រី ក៏ សំងំ ធ្វើជា ដេក លក់  ។  នាង មេម៉ាយ ស្តាប់ ធម៌ទេសនា ចប់ ត្រឡប់មក ផ្ទះ វិញ  ។  បុរស ជា អ្នក ចង់ ស្រី ឃើញ ឱកាស ស្ងាត់ ល្អ  ក៏ លួច យក ធាតុ ប្រពន្ធ ទៅ ដាក់ ប្របធាតុ សេដ្ឋី ជា ប្តី នាង មេម៉ាយ  ។  លុះ ដល់ ព្រឹក ឡើង  នាង មេម៉ាយ ចូល ដល់ សាលា  បុរស នោះ ស្រែក យំ ជាខ្លាំង ថា  « អ្នកណា លួច យក ធាតុ ប្រពន្ធ ខ្ញុំ ទៅ បាត់ »  ។  នាង មេម៉ាយ ឆ្ងល់ ក៏ សួរ បុរស នោះ ថា  « ហេតុ អ្វី ក៏ អ្នកឯង យំ ខ្លាំង ម៉្លេះ  ?»  ។  បុរស នោះ ប្រាប់ ទៅ នាង មេម៉ាយ វិញ ថា  « អ្នកណា លួច ប្រពន្ធ ខ្ញុំ ទៅ បាត់ »  ហើយ ចោទប្រកាន់ ទៅលើ នាង មេម៉ាយ ថា  « ខ្មោច ប្តី នាង មេម៉ាយ លួច ប្រពន្ធ ខ្លួន »  ។  នាង មេម៉ាយ មាន សេចក្តីអន់ចិត្ត នឹង បុរស នោះ ប្រកាន់ ដល់ ខ្មោច ប្តី ថា  លួច ប្រពន្ធ ខ្លួន  ក៏ នាំ បុរស នោះ ឱ្យ ទៅ មើល  ឃើញ នៅជិត គ្នា មែន  ។  បុរស ក៏ ចោទប្រកាន់ នាង មេម៉ាយ ថា  « ប្តី នាង យក ប្រពន្ធ គាត់  ធ្វើជា ប្រពន្ធ ខ្លួនឯង  លុះ តែ នាង ព្រម ធ្វើជា ប្រពន្ធ គាត់ វិញ  ទើប ព្រម សុខចិត្ត »  សេចក្តីចោទ ដល់ ខ្លួន នាង មេម៉ាយ នោះ ជា ដំណំ ច្រើន ខ ណាស់ ដោយ  ឧបាយកល យ៉ាង ល្អិត  ។  នាង មេម៉ាយ រក ផ្លូវ ដោះសារ គ្មាន ក៏ ចាញ់ កល ជា ទម្ងន់  ថែមទាំង មាន សេចក្តីអន់ចិត្ត នឹង ខ្មោច ប្តី ខ្លួន ដែល ស្លាប់ នោះ ថា  ជា មនុស្ស គ្មាន សប្បុរស ដល់ ប្រពន្ធ កំពុង កើតទុក្ខ នឹង ខ្លួន  ហ៊ាន ទៅ លួច ប្រពន្ធ គេ យកមក បញ្ចើ នៅមុខ  ក៏ ទទួល ព្រម យក បុរស នោះ ធ្វើជា ប្តី  ជា សេចក្តីតប ទៅនឹង ខ្មោច ប្តី ខ្លួន ដែល លួច ប្រពន្ធ បុរស នោះ វិញ  ។  ចំណែក បុរស នោះ  ដល់ បាន នាង មេម៉ាយ ជា ប្រពន្ធ ៣ - ៤ ថ្ងៃ ក៏ បបួលគ្នា ទៅ គាល់ ស្តេច ៗ  និង នា ហ្មឺន សព មុខ មន្រ្តី បាន ទត ឃើញ មាន សេចក្តីសរសើរ ដល់ បុរស នោះ ថា  ជា អ្នក មាន វិជ្ជា ចេះ ចង់ ស្រី ប្រាកដ មែន  ។
ដក់ ស្រង់ ពី  ប្រជុំ រឿង ព្រេង ខ្មែរ ភាគ ទី ១
</doc>