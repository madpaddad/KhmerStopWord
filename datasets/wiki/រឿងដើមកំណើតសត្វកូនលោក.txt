
រឿង ដើមកំណើត សត្វ កូន លោក
មាន បក្សី ម្យ៉ាង ហៅ ថា  សត្វ កូន លោក  រូបរាង ស្រដៀង និង សត្វ គ្រលីង គ្រលោង  តែ មាន មាឌ ធំ ជាង គ្រលីង គ្រលោង បន្តិច  សម្បុរ វា ក្រហម រទុះ ៗ  ច្រើន អាស្រ័យ នៅក្នុង ព្រៃ ភ្នំ  ឬ ព្រៃ ស្រោង ស្រឹង
សត្វ នេះ ចាស់ ៗ ខែ្មរ យើង បាន និយាយ ត ៗ មក ថា  មាន ដើមកំណើត មកពី មនុស្ស  ដូច មាន រឿង ដំណាល តទៅ នេះ  ៖
កាលពី ព្រេង នាយ  មាន កសិករ ពីរ នាក់ ប្តី ប្រពន្ធ  ជា មនុស្ស ក្រ លំបាក  មាន កូនស្រី តូច ៗ ៣ នាក់ ។  កូន ទី ១ ចេះ ដង ទឹក ដាំ បាយ  កូន ទី ២ ចេះ នាំ ប្អូន ដើរលេង  កូន ទី ៣  ចេះ រត់ លេង ។ ក្រោយពី ពេល ដែល ប្តី ស្លាប់ ចោល ទៅ  នាង ប្រពន្ធ នៅ មេម៉ាយ ជាមួយនិង កូនស្រី ៣ នាក់  តែង ទៅ កាប់ អុស  បេះប នែ្ល ទូល ទៅ លក់ ឯ ផ្សារ រាល់ ថៃ្ង ។  ថៃ្ង មួយ នាង បាន ទៅ ជួប និង អ្នកលេង ស៊ី ផឹក ម្នាក់ ដែល តែងតែ ដើរ លួច ឆក់ អ្នកដំណើរ ឆ្ងាយ ជិត  បាន លុយកាក់  យកមក ស៊ី ផឹក ហ៊ឺហា ។  អ្នកលេង នោះ កាលបើ ក្រឡេក ឃើញ នាង មេម៉ាយ  ក៏ សំដែង អាកប្បកិរិយា ជា អ្នក គួរសម សួរ នាង ថា  ចុះ នាង នៅ ភូមិ ណា ?  ឆ្ងាយ ឬ អត់ ?  ហេតុ អ្វី ក៏ មិន ឲ្យ ប្តី ជួយ រែក ប្រឹង ផ្ទុក ទូល ម្នាក់ឯង ច្រើន ម៉េ្លះ ?  នាង ក៏ ប្រាប់ ដោយ ត្រង់ ថា  " ខ្ញុំ ជា ស្រី មេម៉ាយ  ប្តី ស្លាប់ ចោល ទៅ  សព្វ ថៃ្ង ក្រ លំបាក ណាស់  ប្រឹង កាប់ អុស  បេះ បនែ្ល លក់  គ្រាន់ បាន ប្រាក់កាស បន្តិចបន្តួច យក ទៅ ទិញ អាហារ ចំណី ឲ្យ កូនស្រី ៣ នាក់ បរិភោគ " ។  លឺ ដូច្នោះ  អ្នកលេង នឹក អរព្រួច ក្នុង ចិត្ត គិត ថា  នាង នេះ មេម៉ាយ មែន  ប៉ុនែ្ត មាន រូប ស្អាត គ្រាន់បើ  គួរអញ តាម ទៅ សួរ ដល់ ផ្ទះ យក ជា ប្រពន្ធ ឲ្យបាន  ហើយក៏ និយាយ ថា  " នាង !  ខ្ញុំ មាន ចិត្ត អាណិត នាង ណាស់  ខ្ញុំ សូម ជូន ១០ កហាបណៈ  សម្រាប់ ទិញ ឥវ៉ាន់ ផ្ញើរ កូន " ។  នាង មេម៉ាយ ក៏ ទទួលយក ភ្លាម  ដោយ សេចក្តីត្រេកអរ ។  លុះ លក់ អុស  និង បនែ្ល អស់ ហើយ  នាង ត្រឡប់មក ផ្ទះ វិញ  ឯ អ្នកលេង ក៏លប ដើរ មក តាម ក្រោយ  ដើម្បីគន់ មើល ផ្ទះ ។  លុះ ពេល ព្រលប់ ក៏ ទៅ ជួប ឯ ផ្ទះ នាង និយាយ គ្នា ត្រូវ មាត់ ហើយក៏ យក គ្នា ជា ប្តី ប្រពន្ធ តទៅ ។
ចាប់តាំងពី ថៃ្ង នោះ មក  អ្នកលេង តែង ចេញ ទៅ ប្លន់ អ្នកស្រុក  ពីរ បី ថៃ្ង មក ផ្ទះ ម្តង ក៏ មាន  កន្លះ ខែ មក ម្តង  ក៏ មាន ។  នាង នោះ មាន មាស់ ប្រាក់ ចាយ បរិបូរណ៍  ស្លៀកពាក់ សុទ្ធតែ របស់ ល្អ ៗ  ក៏ ទៅជា ធំ ចិត្ត ក្តៅក្រហាយ  ស្អប់ កូនស្រី របស់ ខ្លួន  ឃើញ មុខ កូន ពេលណា ចង់ តែ យក កាំបិត មក កាប់ ឲ្យ ដាច់ ក ទាំង ៣ នាក់ ។  ពេល ដាំ ស្ល ឆ្អិន ហើយ  នាំ ប្តី បរិភោគ តែ ពីរ នាក់  សល់ បាយ ក្នុង ឆ្នាំ បន្តិចបន្តួច  កូន ទាំង ៣ នាំ បងប្អូន កេះ កាយ ស៊ី  ខ្លះ ដេក លក់ កែ្បរ ជើង ក្រាន  ខ្លះ ដេក លក់ នៅ លែ្វង ផ្ទះ ខាងក្រៅ  មូស ខាំ សុះពេល ខ្លួន ។  ពេលព្រឹក ៗ នាង នោះ តាក់តែង ខ្លួនប្រាណ ទៅ ស៊ី ផឹក នៅឯ ផ្សារ ជាមួយ ប្តី រាល់ ថៃ្ង ។  ថៃ្ង មួយ ប្តី បាន និយាយ រំលឹក ថា  " បង មាន សេចក្តីអៀនខ្មាស មិត្តភ័ក្ត ខ្លាំង ណាស់  ព្រោះ អូន ចេះតែ តាម បង ទៅ ស៊ី ផឹក ឯ ផ្សារ  ដូចេ្នះ បង សូម អង្វរចិត្ត អូន សូម នៅ ផ្ទះ ថែទាំ កូនស្រី ទាំង ៣ នាក់ ចុះ ។
លឺ ប្តី និយាយ យ៉ាង នេះ  នាង នោះ គិត ថា  " ប្តី អញ គាត់ ហ៊ឺហា ណាស់  ពួកស្រី ខូច ក្នុង ផ្សារ ស្គាល់ គាត់ ទាំងអស់ ។  បើ អញ បណ្តោយ តទៅ ថៃ្ង មុខ  គាត់ នឹង បោះបង់ អញ ពុំ ខាន ។  គួរអញ រក ឧបាយ សំលាប់ កូនស្រី ទាំង ៣ នាក់ ចោល  កុំ ឲ្យ គាត់ មាន ពាក្យ ចាក់ ដោត ថា  ឲ្យ អញ នៅ ចាំ ផ្ទះ ព្រោះតែ កូន ឡើយ " ។  លុះ ដល់ ខែពិសាខ មាន ភ្លៀង ធ្លាក់ ជោគជាំ  នាង នោះ និយាយ បញ្ឆោត កូន ថា  " កូន អើយ  !  កាល ឪពុក ឯង រស់ នៅ  តែ ដល់ រដូវ នេះ ហើយ  គាត់ តែង នាំ ម្តាយ ទៅ សាប ព្រោះ ស្រូវ នៅ ត្រពាំង ទឹក ក្នុង ព្រៃ ជិត ជើង ភ្នំ មាន  ខ្ទម លំហ ដេក ចាំ ស្រូវ  សែ្អក នេះ ម្តាយ នឹង យក ស្រូវ ពូជ ទៅ សាប ព្រោះ  ចូរ កូន ទៅ ដេក ចាំ ចាបព្រាប លលក  កុំ ឲ្យ ស៊ី ស្រូវ " ។  លុះ ព្រឹកឡើង នាង នោះ នាំ កូន ចូល ទៅក្នុង ព្រៃ រហោឋាន ជិត ជើង ភ្នំ  យក ស្រូវ ទៅ បាច សាច  ក្នុង ត្រពាំង  រួច ផ្តាំ កូន ថា  " នែហង រាល់គ្នា  ត្រូវ នៅ ចាំ ស្រូវ  កុំ ទៅ ណា ឆ្ងាយ  កុំ ទៅ ផ្ទះ  បើ ទៅ អញ វាយ សំលាប់ " ។  ផ្តាំ ហើយ នាង នោះ ទុក បាយ ឲ្យ ១ ចំអែត ម្នាក់  អង្ករ ៣ ចាន  ពោត បួន ដប់ គ្រាប់  កូន ឆ្នាំង ដី មួយ និង អំបិល ប្រហុក បន្តិចបន្តួច ដោយ គិត ថា  " យប់ នេះ ខ្លា វា នឹង មក ខាំ ស៊ី  បើ មិន ស្លាប់ ដោយ ខ្លាស៊ី  ក៏ គង់ ស្លាប់  ដោយ អត់ បាយ ពុំ ខាន " ។  លុះ ផ្តាំ កូន ស្រេច ហើយ  ក៏ ត្រឡប់មក ផ្ទះ វិញ ដេក ចាំ មើល ប្តី មកពី រកស៊ី  លុះ ប្តី មកដល់ ក៏ សួរ ថា  " កូនស្រី ៣ នាក់ ទៅ ដើរលេង ឯណា ពុំ ឃើញ មក ផ្ទះ ?"  ប្រពន្ធ ប្រាប់ ថា  " ខ្ញុំ ប្រើ ឲ្យ ទៅ ចាំ  ស្រូវ ជាមួយ ចាស់ទុំ ជាច្រើន  លុះ ស្រូវ ទុំ ទើប វា ត្រលប់ មកវិញ " ។
ចំណែក កុមារី ទាំង ៣ នាក់  នាំ បងប្អូន យក គ្រប់ ពោត ទៅ កប់ តាម ភ្លឺ ត្រពាំង  ពេលយប់ នាំគ្នា ឡើង ទៅ ដេក លើ ខ្ទម  លឺ សូរ តែ មាត់ ដំរី  ចចក  ស្វាន  ស្វា  ស្រែក ទ្រហឹង អឺង កង ពេញ ព្រៃ ស្ម សាន ។  នាង បង មាន សេចក្តី ភិតភ័យញ័រ ខ្លួន ដូច កូន សត្វ  ស្ទើរ គ្មាន ព្រលឹង នៅក្នុង ខ្លួន លួងប្អូន ៗ កុំ ឲ្យ យំ ខ្លាច សត្វ សាហាវ ទាំងនោះ  វា មក ខាំ សម្លាប់ ។  គ្រា នោះ  អារក្ខ ទេវតា ដែល ឋិត នៅក្នុង ព្រៃ ស្ម សាន គិត ថា  " នាង ម្តាយ  ហេតុ អ្វី ក៏យក កូន តូច ៗ  មក ប្រាសចោល ក្នុង ព្រៃ ដូ ចេ្នះ  បើ អញ មិន ជួយ កុមារ ទាំង ៣ នេះ ផង ទេ  មុខ ជាម្រឹគ ពាលយង់ឃ្នង ស៊ី ពុំ ខាន ។  គួរ អញ សង្គ្រោះ កុមារ ទាំង នេះ ទម្រាំ ផុត ពេល រាត្រី នេះ  ហើយ អញ នឹង ក្រាបទូល សមេ្តច ឥន្រ្ទា ធិ រាជ "  ។  គិត ស្រេច ហើយ  អារក្ខ ទេវតា ស មែ្តង ឫទ្ធិ ស្រែក គំរាម ពួក សត្វ សាហាវ ឲ្យ រត់ ខ្ចាត់ខ្ចាយ អស់ ទៅ ។  លុះ ព្រឹកឡើង ក៏ ចូល  ទៅកាន់សំណាក់ ទេវរាជ ឈ្មោះ វ រុណៈ  នៅ ទិស ឥសាន  ដើម្បីឲ្យ ទេវរាជ នេះ  នាំ ដំណឹង ទៅ ក្រាបទូល  ព្រះឥន្រ្ទា ធិរាជ ។
វរុណ ទេវរាជ រំពឹង ឃើញ ថា  " ការ នេះ មិន ចាំបាច់ ទៅ ក្រាបទូល ព្រះឥន្រ្ទា ធិ រាជ ទេ  ព្រោះ កុមារី ទាំង ៣ នេះ  ត្រូវ ក្លាយ ខ្លួន ទៅជា សត្វ បក្សី  "  ហើយ បង្គាប់ ថា "  ត្រូវ អ្នក ឯង ជួយ ការពារ កុមារី ទាំង ៣ ឲ្យ មធ្យ័ត  កុំ ឲ្យ សត្វ សាហាវ បៀតបៀន បាន  ទម្រាំ វា ក្លាយ ខ្លួន ទៅជា សត្វ ។  បើ វា ឃ្លាន អាហារ ត្រូវ និមិ្មត ជា ត្រី ក្រឹម ទន្សាយ  ខ្យង ខ្ចៅ  ដាក់ ក្នុង ត្រពាំង មួយ ឲ្យ វា ស៊ី ទៅ " ។  អារក្ខ ទេវតា ត្រលប់ មកវិញ ក៏ ធ្វើ តាម បង្គាប់ វរុណ ទេវរាជ ។  ឯ កុមារី ទាំង បី នាក់ នោះ នៅ ចាំ ស្រូវ បាន បី យប់ បី ថៃ្ង  ក៏ អស់ អង្ករ បី ចាន ដែល ម្តាយ ទុកឲ្យ ស៊ី  ប្អូន យំ រក បាយ ស៊ី ។  បង បាន ដើរ ទៅ បេះ ស្លឹក ថ្នឹង  ចូល ទៅក្នុង ថ្លុកក្តិច ត្រួយ ត្រកួន  និង ដើម អំពៅ ដៀប  យកមក ចែក គ្នា ស៊ី  ។  ប្អូន បង្អស់ ចេះតែ ស្រែក យំ ។  បង ក៏ នាំគ្នា ចុះ ទៅ ចាប់ ត្រី ក្រឹម  ទន្សាយ ធំ មួយ  បាន មក ប្រុង ដុត ស៊ី  តែ ភ្លើង ដែល ម្តាយ បង្កាត់ ទុកឲ្យ រលត់ អស់ ទៅ  ក៏ នាំ បងប្អូន ហែក ស៊ី ឆៅ បន្តិច ម្នាក់ ។  ប្អូន ចេះតែ យំ កន្ទក់ កនេ្ទញ ចង់ ទៅ ផ្ទះ  បង ថា មិន ហ៊ាន ទៅ ទេ ខ្លាច ម៉ែ វាយ  តែ ប្អូន ទាំង 2 ស្រែក យំ ខ្លាំង ពេក បង ទ្រាំ ពុំ បាន ក៏ នាំ ទៅ ផ្ទះ ។
ឯ ម្តាយ កាលបើ ឃើញ កូនស្រី បណ្តើរ គ្នា មក ដូចេ្នះ  ក៏ មួរម៉ៅ ស្រែក ជេរ ពីលើ ផ្ទះ ថា  " មេ កូន ចង្រៃ  !  អញ ថា  យក វា ទៅ ប្រោស ចោល ឲ្យ ស្លាប់ ព្រាត់ប្រាស់ អស់ ទៅ ។  ឥឡូវ មិន ស្លាប់ បែរជា នាំគ្នា ត្រលប់ មកវិញ  អញ វាយ សម្លាប់ ឥឡូវ ហើយ  អញ មិន ឲ្យ ហង ឡើង ផ្ទះ សំបែង ទេ " ។  នាង បង អង្វរ ថា  " សូម អ្នកម្តាយ  អាណិត កូន ផង ចុះ  ព្រោះ ប្អូន ចេះតែ យំ ឃ្លាន បាយ អត់ ពីរ បី ថៃ្ង មក ហើយ  ស៊ី តែ ស្លឹកឈើ ជំនួយ បាយ  ភ្លើង ក៏ រលត់ អស់  បើ ម៉ែ មិន ឲ្យ កូន នៅ  កូន សូម តែ អង្ករ  និង ភើ្លង ត្រឡប់ ទៅវិញ  សូម ម្តាយ កុំ ធ្វើបាប កូន  កូន សូម ទោស " ។  ឯ កូន ប្អូន និយាយប្រាប់ ម្តាយ ថា  " ម៉ែ  !  បង ចាប់ បាន សាយ ស៊ីអែត " ។  ម្តាយ លឺ កូន ប្រាប់ ថា  " ចាប់ បាន  ទន្សាយ ស៊ីឆែ្អត "  ក៏ រឹតតែ មួរម៉ៅ ខ្លាំង ណាស់ ទៅ ទៀត  ជេរ បញ្ចោរ ថា  " មេ កូន ចង្រៃ  !  វា បាន ទន្សាយ  ចែក គ្នា ស៊ី  មេ្តច មិន យក ឲ្យ អញ ស៊ី ផង " ។  និយាយ តែ ប៉ុណេ្ណះ  ក៏ ស្ទុះ ទៅ វាយ កូន ទាំង បី នាក់  ធាក់ ច្រំបណេ្តញ ឲ្យ ទៅ ព្រៃ វិញ  របស់ អ្វី បន្តិចបន្តួច ក៏ មិន ឲ្យ សោះ  ប៉ង ឲ្យ តែ ស្លាប់ បាត់បង់ ទៅ ។  គួរឲ្យ អាសូរ កុមារី ទាំង 3 នាក់ នោះ ពន់ពេក  ម្តាយ វាយ បែក ឈាម ហូរ  សស្រាក់ ក៏ នៅតែ មិន បាត់ វា ចា ថា  " ម៉ែ ៗ  !"  ឥត ដឹង ថា ម្តាយ ប្រុង សម្លាប់ ខ្លួន ចោល សោះ  ឯ កុមារី ប្អូន ចេះតែ អួត ប្រាប់ ម្តាយ ថា  " បាន សាយ ស៊ីអែត ៗ  "  ។  ម្តាយ លឺ ដូ ចេ្នះ រឹតតែ វាយ ខ្លាំង ថែម ទៀត  នាង បង ប្រឹង អូសទាញ ប្អូន ទាំង ពីរ នាក់ ទៅ ដោយ គិត ឃើញ ថា  បើ ទ្រាំ នៅមុខ តែ ម្តាយ សម្លាប់ មិន ខាន  ហើយ នាំគ្នា ទៅ នៅក្នុង ខ្ទម ដដែល  ដោយ គ្រាំ គ្រា ដោយ ម្តាយ វាយ សំពង ក៏ សន្លប់ បាត់ ស្មារតី ទាំង បី នាក់ ។
អារក្ខ ទេវតា  កាលបើ ឃើញ ដូច្នោះ  ក៏យក ទឹក មក ប្រោះព្រំ កុមារី ទាំង ៣ នាក់ ឲ្យ មាន ស្មារតី ឡើងវិញ  ។  កុមារី ទាំង បី នាក់  លុះ ដឹង ស្មារតី ឡើងវិញ  ស្រែក ទ្រហ៊ោរ យំ ទាំងអស់ គ្នា  ឯ នាង បង ក៏ ចុះ ទៅ ចាប់ ត្រី ក្រឹម ទន្សាយ  និង រាវ រក ខ្ចង មក ហែក ចែក បងប្អូន ស៊ី ជំនួស បាយ ជានិច្ច រាល់ ថៃ្ង ។  ត្រី និង ខ្ចង ខ្ចៅ ចេះតែ មាន មិន អស់  ព្រោះ ទេវតា និម្មិត អោយ  កាលណា ថៃ្ង ក្តៅ ល្អ  ស្រង់ មក ហាល ថៃ្ង ឲ្យ តែ កៀ្រម ៗ  វាយ បំបែក ហែក ចែក គ្នា  ស៊ី ទៅ ។  នាង បង និយាយ កៀក ក ប្អូន លួងលោម ថា  :  " អូន អើយ  !  យើង ទាំង ៣ នាក់ នេះ ពុំ បាន ជួប មុខ ម៉ែ ទៀត ទេ  ព្រោះ គាត់ មាន ប្តី ថ្មី ទៀត បានជា គាត់ ស្អប់ យើង  ហើយ រក រឿង សម្លាប់ យើង ចោល  យើង កុំ សង្ឃឹម ថា  មាន ជីវិត រស់ នៅ តទៅ មុខ ទៀត  ណាមួយ សំពត់ អាវ មាន តែ មួយ ម្នាក់ សំរាប់ ស្លៀកដណ្តប់  ឥឡូវនេះ ដាច់ អស់ ហើយ ។  តទៅ មុខ យើង នឹង រងា អោប ក្បាល ជង្គង់  ហើយ នឹង អាក្រាត កាយ នៅតែ ខ្លួន ទទេ  ដូច សត្វ តិរច្ឆាន " ។  អំពី ពោត ដែល នាង បាន ដាំ ជុំវិញ ភ្លឺ ត្រពាំង នោះ  បាន ៣ ខែ មាន ផែ្ល ចាស់ ខ្ចី  សត្វ ជ្រូក  ក្តាន់  ស្វា  កំប្រុក  ពុំ ហ៊ាន ទៅ ស៊ី ឡើយ  ព្រោះ អារក្ខ ទេវតា តែង ថែរក្សា  នាង បង តែង ទៅ បេះ យកមក បរិភោគ ជាមួយនិង ត្រី ក្រឹម ទន្សាយ  ហើយនិង ខ្យង ខ្ចៅ ។  លុះ បាន ៦ ខែ  កុមារី ទាំង ៣ នាក់ ស្រាប់តែ ដុះ រោម ចេញ ពេញ ខ្លួន  ដៃ សងខាង ដុះ  ចេញ ទៅជា ស្លាបទ ទះហើរ ទៅដល់ ចុង ឈើ ចាប់ ប្រតោង បេះ ផែ្លឈើ បាន ទាំងអស់ គ្នា ។  តែហើរ ទៅ ឆ្ងាយ ពុំ រួច  បបូរមាត់ ដុះ ចេញ ទៅជា ចំពុះ ។  រីឯ មាត់ និយាយ ភាសា មនុស្ស ពុំ កើត  គ្រាន់តែ ដឹងខ្លួន ថា  ខ្លួន នៅជា មនុស្ស  តែ ដល់ និយាយ ទៅជា សំលេង សត្វ តិរច្ឆាន យូរ ៗ ទៅ  កាន់តែ ហើរ បាន ឆ្ងាយ បន្តិច ម្តង ៗ  ព្រោះ តាំងពី បបូរមាត់  ដុះ ចេញ ទៅជា ចំពុះ  មិន ដែល និយាយ ភាសា មនុស្ស សោះ  តែ បើ មនុស្ស និយាយ ទៅ រក អាច ស្តាប់ បាន ។
ឯ ប្តី ចុង របស់ នាង ជា ម្តាយ  នៃ កុមារី ទាំងនោះ  តែង ប្រព្រឹត្តិ អំពើ ចោរកម្ម ជានិច្ច  ថៃ្ងមួយ អ្នកជិតខាង  គេ ប្តឹង ដល់ រាជការ ៗ ក៏ ចាប់ យក ទៅ ដាក់ គុក អស់ មួយ ជីវិត ទៅ ។  ពេល នោះ នាង ជា ម្តាយ ដេក ព្រួយចិត្ត  នឹក អាណិត ដល់ កូនកំសត់ ទាំង បី នាក់  ដែល ខ្លួន បាន ធ្វើទុក្ខបុកមេ្នញ  ហើយ ដើរ ទៅក្នុង ព្រៃ ឃើញ កូន នៅ រញង់ ក្នុង ខ្ទម  ស្គាល់ ច្បាស់ជា កូន  ព្រោះ មាន ទម្រង់ ជា មនុស្ស នៅឡើយ  តែ ដុះ ស្លាប  មាន ចំពុះ  ដូច សត្វ តិរច្ឆាន  ក៏ ស្រែក ហៅ ថា  " កូន អើយ  !  ឥឡូវ ម្តាយ មក ទទួល កូន ទៅ វិញ  ម្តាយ លែង ឲ្យ កូន នៅក្នុង ព្រៃ ទៀត ហើយ " ។  កូន ទាំង 3 នាក់ លឺ មាត់ ម្តាយ ហៅ  ស្គាល់ ជាក់ ជា ម្តាយ ក៏ គិត ថា  " ម៉ែ យើង មក រក សម្លាប់ យើង ទៀត ហើយ  ត្រូវ យើង កុំ ទុកចិត្ត គាត់  យើង នាំគ្នា ហើរ ទៅ ល្អ ជាង "  ។  គិត ដូច្នោះ  ក៏ នាំគ្នា ហើរ ត្រសង ទៅ ទំលើ ចុង ឈើ ខ្ពស់ មួយ ដើម  ស្រែក ប្រាប់ មក ម្តាយ  ដោយ បំណង និយាយ ថា  " យើង ផុត និស្ស័យ ជា កូន លោក ហើយ  យើង ទៅជា សត្វ តិរិច្ឆាន ល្អ ជាង  អ្នក កុំ មក ជិត យើង "  ។  ប៉ុនែ្ត សំដី ដែល ស្រែក ប្រាប់ មក ម្តាយ នោះ  មិន ច្បាស់លាស់ ជា សំដី មនុស្ស ទេ  ទៅជា ស្រែក ថា  " កូន លោក ៗ "  ម្តាយ ចេះតែ ដើរ ស្រែក ហៅ កូន ទាំង ៣  ត្រាតែ អស់ កំលាំង ដើរ ពុំ រួច  ណាមួយ អស់ អាហារ បរិភោគ ផង  ក៏ ដួល ស្លាប់ ទៅ ។
នៅ ប្រទេស កម្ពុជា  សត្វ នេះ វា តែងតែ ហើរ មក រើស ខ្ចង ខ្ចៅស៊ី តាម វាល ស្រែ  កែ្បរ ជើង ភ្នំ  ឬ ព្រៃ ស្រោង  កាលណា វា ផ្អើល នឹង មនុស្ស  ឬ សត្វ ដូចគ្នា  វា ស្ទុះ ហើរ ស្រែក យំ លឺ ថា  កូន លោក  កូន លោក  !
លុះ រាត្រី ស្ងាត់ វា ថ្ងួច ថ្ងូរ មុខ គួរឲ្យ ស្រណោះ ពន់ពេក ។
ប្រជុំ រឿង ព្រេង ខ្មែរ
កាសែត កោះសន្តិភាព
</doc>