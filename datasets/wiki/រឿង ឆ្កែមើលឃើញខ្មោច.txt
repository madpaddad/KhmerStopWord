
រឿង  ឆ្កែ មើលឃើញ ខ្មោច
ជា ហេតុ ភេទ ស្រុក ខ្ញុំបាទ ធ្លាប់ បាន ឮ ម្ដាយ  និង ឪពុក គាត់ និទាន ប្រាប់ ខ្ញុំ ថា  ៖  បើ ឮ ឆ្កែ លូ  ឬ ព្រុស នៅពេល កណ្ដាល  អាធ្រាត ស្ងាត់  នៅ ភូមិ ណា  ស្រុក ណា  ដែល ក្រៅ អំពី ក្រុង  ព្រោះ ពុំ សូវ មាន មនុស្ស កុះករ ក្នុង ពេល យប់  ស្រុក ភូមិ  នោះ ច្រើន កើត ជំងឺ ពុំ សូវ បាន សេចក្ដីសុខ ទេ  ក្បិត ខ្មោច បិសាច  វា ដើរ រាតត្បាត ធ្វើ មនុស្ស ឱ្យ ឈឺចាប់  សឹងតែ គ្រប់ ៗ គ្នា  ព្រោះ ឆ្កែ មើលឃើញ ខ្មោច ។  ដំណើរ ចាស់ ៗ ថា  ឆ្កែ មើលឃើញ ខ្មោច នោះ អាស្រ័យ ដោយ រឿង ដើម ថា  ៖  យូរយារ ណាស់  មក ហើយ  មាន បុរស ម្នាក់ ដើរ ទៅ មើល គេ លៀង មេមត់  ប៉ុន្ដែ មិន បាន ប្រាកដ ឈ្មោះ  បុរស នោះ ដើរ ក្បែរ ដី ទូល មួយ ដែល  មាន ព្រៃ ស៊ុប ទ្រុប  គេ កប់ ខ្មោច ក្នុង ព្រៃ នោះ ជាច្រើន ។  លុះ ដល់ ទន្ទឹម ព្រៃ មាន ខ្មោច ស្រែក ហៅ គាត់ ថា  ៖  ពូ ៗ ផ្ដាំ ទៅ ប្រាប់  ប្រពន្ធ ខ្ញុំ ឱ្យ មក ផង ។  បុរស នោះ មិន ចេះ ខ្លាច ខ្មោច ទេ  គាត់ ដឹង ថា ខ្មោច ហៅ ពិត ណាស់  គាត់ ធ្វើ ព្រងើយ  ហើយ ឆ្លើយ ទៅវិញ ថា  ៖  -  ប្រពន្ធ ឯង នៅឯណា  ?  ខ្មោច ឆ្លើយ វិញ ថា  ៖  -  ប្រពន្ធ ខ្ញុំ  នៅឯ ផ្ទះ លៀង អារក្ស ឯណោះ  !  បុរស ឮ ហើយ  សួទៅ វិញ ថា  ៖  -  ចុះឯង ឱ្យ អញ ប្រាប់ ម៉េច បាន  ?  បើ អញ មើល ប្រពន្ធ ឯង មិន ឃើញ នោះ  !  ក្នុង ពេល នោះ ខ្មោច ក៏ ឱ្យ  ប្រទាល ប្រហោង  គឺ ថ្នាំ សម្រាប់ មើល ខ្មោច ឃើញ ទាំងអស់ ។  ខ្មោច ឱ្យ ប្រទាល នោះ ទៅ  ហើយ ប្រាប់ ទាំង ឈ្មោះ ប្រពន្ធ វា ផង ។  បុរស នោះ  កាលបើ បាន ប្រទាល ប្រហាង នោះ ហើយ  មើលឃើញ ខ្មោច នៅពេញ តែ ព្រៃ  គាត់ ចេះតែ ដើរ ទៅ ៗ  គ្មាន ភិតភ័យខ្លាច អ្វី ឡើយ ។  គាត់ ដើរ តម្រង់ទៅ រក ផ្ទះ ដែល គេ លៀង អារក្ស  លុះ ដល់ ផ្ទះ នោះ  គាត់ ឃើញ ខ្មោច ស្រី ៗ កំពុង  ស៊ីពែ សំណែន  ដែល គេ សែន នៅ ពោរពេញ ជាច្រើន គ្នា ណាស់ ។  បុរស នោះ ស្រែក ហៅ  ទៅ តាម ឈ្មោះ ដែល ប្ដី វា ផ្ដាំ មក  ហើយ បោយ ដៃ ហៅ ចំ ពីមុខ  និយាយ ថា  ៖  -  ប្ដី ហង ឱ្យ ទៅ ឱ្យ ឆាប់  ព្រោះ កូន យំ ខ្លាំង ណាស់  !  ខ្មោច នឹក ឆ្ងល់ ណាស់  ម៉េច ក៏ បុរស នេះ មើលឃើញ អញ  ទើប ដើរ សំដៅ ហើយ សួរ ថា  ៖  -  ចុះ អ្នកឯង  ម៉េច ក៏ មើល អញ ឃើញ ?  បុរស នោះ ក៏  បង្ហាញ ប្រទាល ប្រហាង ហើយ ឆ្លើយ ថា  ៖  -  នេះ ប្រទាល ដែល ប្ដីហង ឱ្យ អញ  បាន អញ មើលឃើញ ។  ខ្មោច នោះ គ្រាន់តែ  ឃើញ ប្រទាល ភ្លាម  ស្ទុះ ទៅ ដណ្ដើម យក  ប៉ុន្ដែ បុរស ពុំ ព្រម ឱ្យ  ក៏ មាន ការប្រវាយប្រតប់ គ្នា ដណ្ដើម  ប្រទាល ប្រហោង  នោះ ។  បុរស ចេះតែ ស្រែក ហៅ ឱ្យ គេ ឯង ជួយ  ប៉ុន្ដែ អ្នកណា ក៏ មើលទៅ មិន ឃើញ ជា ប្រយុទ្ធ ជាមួយ នរណា សោះ  ឃើញ តែ  ស្ទុះ ស្ទា តែ ម្នាក់ឯង  ម្លោះ ហើយ គេ នាំគ្នា ទៅជា ស្រឡាំងកាំង រក ជួយ មិន កើត ។  លុះ ប្រតាយ  ប្រតប់ អស់ មួយ សន្ទុះ ធំ  បុរស ក៏ រសាយ ដៃ របូត ប្រទាល នោះ ពី ដៃ ទៅ ។  ខ្មោច ស្ទុះ ប្រុង មក រើស យក  តែ ពេល នោះ ឆ្កែ  ឃើញ ភ្លាម ស្ទុះ ភ្លែត មក  ត្របាក់ លេប ចូល ទៅក្នុង ពោះ បាត់ ទៅ ។  ហេតុ នេះ ហើយ បានជា ឆ្កែ មើល ខ្មោច ឃើញ ។  ដោយសារ មាន រឿង និទាន  យ៉ាង នេះ  បានជា មាន ជំនឿ ថា  ឆ្កែ វា មើល ខ្មោច ឃើញ  បើ ឆ្កែ ព្រុស លូ ក្នុង ពេល យប់  ព្រោះ វា ឃើញ ខ្មោច ដើរ ។  មួយវិញទៀត  មាន មនុស្ស ច្រើន ណាស់  ដែល នៅជឿជាក់ ហើយ ខំ ស្វែងរក ប្រទាល ប្រហាង  ដើម្បី យកមក ប្រើ ការស័ក្ដិសិទ្ធ ផ្សេង ៗ ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>