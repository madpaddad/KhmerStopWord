
រឿង  ភ្នំ យ៉ាត
មុននឹង ចូលទៅដល់ រឿង ព្រេង  យើង សូម ណែនាំ មិត្ដ អ្នក អាន  ឱ្យ ស្គាល់ ភូមិភាគ បរ ប៉ៃលិន បន្ដិច សិន  ព្រោះ ជា  ភូមិភាគ នៅ ឆ្ងាយ ពី រាជធានី  ហើយ ដែល ទំនៀមទំលាប់ ប្លែក ណាស់ ផង ។  ដើម ឡើយ អ្នកស្រុក ប៉ៃលិន  សុទ្ធសឹងតែ ជា ជនជាតិ កុឡា ទាំងអស់  មក រស់ នៅ ដោយសារ ការប្រាថ្នា មក ជីក ត្បូង ដែល មាន កប់ ក្នុង ដី ត្រង់ ជ្រលង នៃ ភ្នំំ ភូមិភាគ នោះ ។  តាម ប្រវិត្ដិ ពង្សាវ តារ  នៃ ស្រុក ប៉ៃលិន ថា  ពួក កុឡា ទាំងនេះ  ចាប់ផ្ដើម មក ប្រតិស្ថានក ជា ភូមិ ស្រុក នៅ តំបន់ នេះ តាំងពី  គ.ស  ១៨៧៦ មក ។  ប៉ុន្ដែ ដំបូង ពួក កុឡា ទាំងនេះ គ្មាន បង់ ពន្ធដារ ចុះ ចូលក្នុង រាជការ ទេ  ព្រោះ ពិត មែន តែ ដី ត្រង់នេះ  ជា ដី ខ្មែរ ដែល កាល នោះ នៅក្នុង អំណាច សៀម នៅឡើយ  ក៏ រាជការសៀម ពុំ បាន ចាប់ ភ្លឺ ក នឺង ពួក អ្នកស្រុក នេះ ដែរ ។  លុះត្រាតែ មកដល់  គ.ស  ឬ  ១៨៨១  ដោយសារតែ ពួក នេះ ទាស់ទែង គ្នា  ទើប នាំឱ្យ លេច ឮ រឿង នេះ  ទៅដល់ រាជការ សៀម  នៅ ខេត្ដ ចន្ទ បុរី  “ ចន្ទ បុរៈ ”  រាជការសៀម ក៏ ចាត់ ឱ្យ មេភា ស៊ីហូត ពន្គ  លើ អ្នក មក ជីក ត្បូង ទាំងនេះ ។  មេភាស៊ី នេះ មាន ឈ្មោះ ថា  ម៉ុង  ឃុន ទី  ដែល ជា មេ ក្រុម ពួក កុឡា ដែល ធ្វើដំណើរ មក ស្វែងរកឃើញ កន្លែង នៅ ទីនោះ ។  ដើមហេតុ គឺ  ម៉ុង  ឃុន ទី  បាន នាំយក ត្បូង ទៅដល់ ក្រុង បាងកក  ហើយ ទាក់ទង នឹង កុង សុល អង់គ្លេស  សុំ ឱ្យ កុង សុល នោះ  នាំ ខ្លួន ទៅ គាល់  ព្រះចៅ សៀម  ទើប ព្រះចៅ សៀម  តែងតាំង ឱ្យ ធ្វើ មេភាស៊ី  ហូត ពន្ធ  ហើយ ជា មេ ក្រុម នៃ ពួក កុឡា ទាំងអស់ ផង  ដោយ តាំងងារ ជា ហ្លួងមណី  យុទ្ធនា  គឺ ហ្លួងមណី នេះ ហើយ ដែល កសាង វត្ដ អារាម ជាច្រើន កន្លែង នៅក្នុង តំបន់ ប៉ៃលិន ។  រហូតមក  ដល់ គ.ស  ១៩០៤  ដែល រាជការ សៀម  ត្រូវ ប្រគល់ ដី ខេត្ដ បាត់ដំបង  ម្លូ ព្រៃ  ស្ទឹងត្រែង  ថ្វាយ មក ព្រះចៅ ផែនដី ខ្មែរ  ព្រះកុរណា ព្រះបាទ សមេ្ដច ព្រះស៊ីសុវត្ថិ វិញ នោះ  ផែនដី ប៉ៃលិន ត្រូវ រាជការ បារាំង គេ ទៅកាន់ កាប់  ដោយ តាំង ប្រតិភូ នៃ រ៉េស៊ីដង់ ប្រចាំ ខេត្ដ បាត់ដំបង  (Delegue  au  Resident  de  la  province)  ហើយ ប្រតិភូ នេះ  មើល កាន់កាប់ ហូត ពន្ធដារ  ក្នុង ការប្រកប អាជីវកម្ម យក ត្បូង នេះ ។  មិន តែ ប៉ុណ្ណោះ  គេ ក៏ រៀប ធ្វើ ថ្នល់ មកកាន់ ទីប្រជុំជន បាត់ដំបង  ជា ថ្នល់ ដែល មាន នៅ សព្វ ថ្ងៃ ។  ប៉ុនែ្ដកាល នោះ គេ គ្រាន់តែ យក ពន្ធដារ ពុំ បាន គិត ពី អ្វី ៗ  ជា ឧត្ដម ប្រយោជន៏ ដល់ អ្នកស្រុក ភូមិភាគ នេះ ទេ  រហូតមកដល់ សម័យ សង្គម រាស្រ្ដ និយម  ទើប ទីប្រជុំជន ប៉ៃលិន បាន ផ្លាស់ប្ដូរ  រូប យ៉ាង ឆាប់រហ័ស នរណា ខាន ទៅ តែ ពីរ ឆ្នាំ  លុះ ទៅ ម្ដង ទៀត ស្ទើរតែ ពុំ ស្គាល់ ។  គេ ឃើញ ផ្ទះ រាជការ ក៏ ស្អាត ៗ  សង់ ពី បាយ អមាន សាលារៀន  មន្ទីរ ឃោសនា  ការផ្សាយ  ក៏ សុទ្ធតែ ធ្វើ ពី បាយ អល្អ ៗ ដែរ ។  ផ្ទះ អ្នក ផ្សារ ក៏រៀបរយ  ល្អ គួជា ទី សមរម្យ ដូច ទីប្រជុំជន ធំ ៗ ដែរ ។  អាស្រ័យ  ដោយ ការរៀបចំ ស្អាត យ៉ាង នេះ  នាំឱ្យ មាន ទេសចរ ណ៏ ចេញ ចូលទៅ ទស្សនា លំហែរ កាយ  នៅ ទីនោះ រឹតតែ ច្រើន ឡើង ។  ដូច្នេះ ការចង់ ដឹង ចង់ ឮ ពី ប្រវត្ដិពង្សាវ តារ  នៃ ភូមិភាគ នេះ ក៏ រឹតតែ ច្រើន ឡើង ដែរ ។  សេចក្ដី ពណ៌នា របស់ យើង ទាំង ប៉ុន្មាន នេះ  ក៏ គ្រាន់តែ ជា ការឆ្លើយតប នឺង សេចក្ដីត្រូវការ ទាំង នេះ ឯង ។  ប៉ុនែ្ដ ជាធម្មតា ណាស់  នៅ ស្រុក ខ្មែរ យើង តែ ពោលពី ប្រវត្ដិ ត្រង់ ណាមួយ  ពិតជា កើតមាន រឿង ព្រេង ផ្សំ ជាមួយ ការពិត មិន ខាន ។  បើ ទីណា  មាន ដើមកំណើត ឆ្ងាយ  រឿង ព្រេង  នោះ ក៏ បែប យារ ឆ្ងាយ  សឹងតែ រក ជឿ មិន កើត  ឯ ទីណា ទើបនឹង កើត ថ្មី  រឿង ព្រេង ក៏ ថ្មី លាយឡំ ការពិត ចូលក្នុង នោះ ច្រើន ទៀត ដូចជា  ភូមិភាគ ប៉ៃលិន  ជា អាទិ៍ ដោយសារតែ ប៉ៃលិន ទើបតែ កើតមាន  ឈ្មោះ មាន បោះ សម្លេង ក្នុង រវាង  គ.ស  ១៨៨១  ប៉ុណ្ណោះ  រឿង ព្រេង នៅ តំបន់ នេះ  ក៏ ស្រដៀង ៗ នឹង រឿង មែនទែន  គ្រាន់តែ មាន លាយ ជំនឿ ព្រះឥន្ទ  ទេវតា  ខ្មោច  អារក្ស  អ្នកតា  ចូលច្របល់ ជាមួយ ផង ប៉ុណ្ណោះ ។  យើង លើក យក រឿង ព្រេង ភ្នំ យ៉ាត  មក អធិប្បាយ ដូចតទៅ នេះ  ៖
កាល ណោះ មាន ប្ដី ប្រពន្គ ពីរ នាក់  មាន ឈ្មោះ យ៉ាត ដូចគ្នា  គឺ ប្ដី ក៏ ឈ្មោះ យ៉ាត  ប្រពន្ធ ក៏ ឈ្មោះ យ៉ាត រស់ នៅ ប្រកបរបរ ជីក ត្បូង នៅ ស្រុក ប៉ៃលិន នេះ ។  លុះ ចាស់ជរា ហើយ គាត់ ពុំ អាច ទៅ ធ្វើការ ធ្ងន់ ៗ ដូច សព្វ ដង បាន  គាត់ ក៏ ទៅ ធ្វើធម៌ នៅលើ  ភ្នំ មួយ  ( ដែ់់់់ល យើង ហៅ ថា វត្ដ ភ្នំ យ៉ាត សព្វ ថ្ងៃ )  ទាំង ពីរ នាក់ ប្ដី ប្រពន្ធ ។  អ្នកផង ក៏ នាំគ្នា សន្មត់ យក ឈ្មោះ គាត់  ធ្វើជា ឈ្មោះ  ភ្នំ នេះ ឡើង  ព្រោះ ការសន្មត់ នេះ  គេ ពុំ អាចនឹក នា រកន័យ យ៉ាងណា ៗ ទេ  គ្រាន់តែ ឱ្យ ស្រួល ហៅ  ស្រួល សម្គាល់ ប៉ុណ្ណោះ  ត្បិត នៅ ប៉ៃលិន  មាន កំពូល ភ្នំ ខ្ពស់ ៗ ឡើង ជាច្រើន កន្លែង  ដូច្នេះ បើ ទី ណា មាន ភាពសម្គាល់ ដូច មេ្ដច  គេ ក៏ នាំគ្នា សន្មត់ យក  តាម ភិនភាគ នោះ ធ្វើជា ឈ្មោះ ឡើង ។  នៅ ពេល នោះ អ្នកស្រុក ប៉ៃលិន ខ្លះ  ដែល ធ្លាប់ យក ត្បូង ទៅ លក់ ឯ ស្រុក សៀមញឹកញាប់  ហើយ គេ ធូរធារ ប្រាក់កាស ផង  គេ ក៏ ទិញ កាំភ្លើង ដៃ ខ្លះ  កាំភ្លើង វែង ខ្លះ  សម្រាប់ យក ការពារ ទ្រព្យសម្បត្ដិ ភូមិឋាន របស់ គេ ។  តែ នៅ ពេល អផ្សុក  អ្នក ទាំងនោះ តែង យក កាំភ្លើង ទៅបាញ់ សត្វ ពេញ តែ ព្រៃ  ដោយ ស្រុក នោះ សម្បូរ ព្រៃ ស្ដុក ៗ ណាស់ ផង ។  ការបរបាញ់ សត្វ នេះ នាំឱ្យ ផ្អើល ដល់ ពពួក អារក្ស  អ្នកតា នៅក្នុង ព្រៃ នោះ ។  ថ្ងៃ មួយ អ្នកតា មួយ ដ៏ មាន ឬ ទ្ធិ ជាង គេ  បាន តំណែង ខ្លួន មក ជួប ជាមួយ តា យ៉ាត  និង  យាយ យ៉ាត  ដើម្បី ផ្ដាំផ្ញើរ ឱ្យ និយាយ នឹង ពពួក អ្នក បាញ់ ទាំងនោះ ថា  កុំ ឱ្យ ដើរ បាញ់ ទៀត នាំ ពពួក អ្នកតា ទាំងអស់ ភ័យ រត់ ខ្ចាត់ខ្ចាយ  កូន ចៅ វង្វេងវង្វាន់ គ្នា អស់ ហើយ  ដូច្នេះ សូម ឱ្យ តែ លែង  បាញ់ ចុះ យើង នឹង ជួយ ពួក នេះ  ឱ្យ រកឃើញ ត្បូង ថ្ម យ៉ាង ថ្លៃ ៗ  ឱ្យ បាន ធ្វើ អ្នក មាន ច្រើន គ្នា ឡើង ៗ  ប៉ុនែ្ដ បើ បានជា មាន ហើយ  ត្រូវ នាំគ្នា កសាង វត្ដ មួយ នៅលើ ទីកន្លែង ភ្នំ នេះ  មិន តែ ប៉ុណ្ណោះ ត្រូវ លេង ភ្លេង រាំ ក្ងោក រៀងរាល់ ថ្ងៃ សិល ផង ។  ផ្ដាំផ្ញើរ រួចហើយ  អ្នកតា ក៏ អន្ដរធាន ខ្លួន បាត់ ទៅវិញ ភ្លាម ។  ឯយាយ យ៉ាត  តា យ៉ាត  ក៏ នាំរឿង នេះ ទៅ ផ្សាយ ប្រាប់ ពួក  អ្នកស្រុក ទាំងអស់ ឱ្យដឹង គ្រប់ គ្នា ។  អ្នកស្រុក ក៏ ព្រម គោរព តាម បំណង អ្នកតា នោះ រហូតមក ។  នេះ ជា រឿង មួយ ដែល ទាក់ទង នឹង  ភ្នំ យ៉ាត  ឯ រឿង មួយ ទៀត ដែល មាន ទាក់ទង នឹង ឈ្មោះ  “ ប៉ៃលិន ”  មាន ដោយឡែក ផ្សេង ទៅ ទៀត ។  តាម អ្នកស្រុក ឱ្យ ការណ៏ ថា ពាក្យ  “ ប៉ៃលិន ”  នេះ ក្លាយ មកពី ពាក្យ  ភេលេង  ព្រោះ មាន គេ និទាន រឿង ដើម  បញ្ជាក់ ផង ថាៈ  កាល នោះ មាន  អ្នកប្រមាញ់ ដេញ តាមដាន សត្វ ព្រៃ ចេះតែ ឆ្ងាយ ទៅ ៗ  រហូតដល់ ភូមិភាគ ប៉ៃលិន សព្វ ថ្ងៃ  ដែល គ្រា នោះ នៅជា ព្រៃ ស្រោង  មាន វាល ចន្លោះ ខ្លះ ត្រង់ ប្រឡាយ ទឹក ដែល ហៅ ថា  “ អូរ ”  មាន អូរ ទុង ជាដើម  ក្បែរ មាត់ អូរ នេះ  អ្នកប្រមាញ់ បាន ប្រទះ  ឃើញ សត្វ ភេ កំពុង ហែលទឹក  លុះ ឃើញ មនុស្ស មកដល់  ភេក៏ រត់ បាត់ អស់ ទៅ ។  អ្នកប្រមាញ់  ចូលទៅ មើល ត្រង់ កន្លែង  ភេប្រឡែង គ្នា នោះ  ក៏ ឃើញ ដុំ ថ្ម តូច ៗ  មាន ពន្លឺ ផ្លេក ៗ  ក៏ នាំគ្នា រើស យក ម្នាក់ មួយ ដុំ ទុក  យក ទៅ បង្ហាញ ញាតិមិត្ដឯ ស្រុក ខ្លួន វិញ ។  លុះ ទៅដល់ ស្រុក មាន អ្នកស្រុក នោះ  ( តាម និយាយ ថា ពូក កុឡា  ដែល មក រស់ នៅ ខេត្ដ ចន្ទ ប៊ុន  ស្រុក សៀម )  ស្គាល់ ថា ថ្ម នេះ មាន តំលៃ គេ ក៏ យក ទៅ វាយ បំបែក  រួច ច្នៃ ជា ត្បូង ឡើង  ក៏ ឃើញ ថា  មាន ទឹក ល្អ ។  កាលបើ ដូច្នេះ ក៏ នាំគ្នា  ទៅ សួរ ទិញ ពី ពួក ប្រមាញ់ នោះ ទៀត ។  ពួក ប្រមាញ់ យល់ ថា ជា ផ្លូវ រកស៊ី មួយ  ហើយក៏ ព្យាយាម ឆ្ពោះទៅ យក ថ្ម នេះ ពី កន្លែង មុន ជាញឹកញាប់ ។  ការទៅ មក ញឹកញាប់ នេះ ហើយ ទើប អ្នក ទាំងនោះ  សន្មត់ ឈ្មោះ ទីកន្លែង ត្រង់នេះ ថា  “ កន្លែង ភេ  លេង ”  ដោយ យក តាម សភាព ដែល គាត់ បាន ប្រទះឃើញ ជា ដំបូង នោះ ។  ប៉ុនែ្ដ ដោយ ពួក ទាំងនេះ នៅ ស្រុក សៀម  ក៏ អាន ពាក្យ នេះ ក្លាយទៅ តាម សម្លេង សៀម បន្ដិច ទៅ  គឺ  “ ភេ”  ទៅជា  “ ផេ ”  ឯ លេង ទៅជា  “ ឡេន ”  ឬ  “ ឡិន ”  ដូច្នេះ រូម មក  ហៅ ថា  “ ផេឡិន ”  ។  លុះ សម័យ បារាំង ទៅកាន់ កាប់  តំបន់ នេះ គេ សសេរ ឈ្មោះ នេះ ជា អក្សរ រ៉ូម៉ាំង តាម សម្លេង ផង  តាម រូបសាស្រ្ដ ពាក្យ ផង ជា  PHAILIN  គឺ  PH  ជា អក្សរ ផ  AI  ជាស្រៈ អេ  L  ជា អក្សរល  I  ជា ស្រៈ អិ  នឹង  N  អក្សរ  ន ។  ចំណេរ ត មក  ដើម្បី កុំ ឱ្យ ពិបាក សរសេរ  គេ ក៏ ភ្ជាប់  លែង ឱ្យ មាន សហសញ្ញា  Trait  d’union  ក៏ ក្លាយទៅជា  Phailin  ហើយត ៗ មក  ដោយ បារាំង អាន ដោយ គ្មាន ខ្យល់  អក្សរ  H  គេ ក៏ លុប  H  ចោល ទៅ  នៅសល់ តែ  PAILIN  ។
សេចក្ដីអធិប្បាយ មក នេះ  មាន ទំនង ជាដើមកំណើត ស្រុក  (Monographie)  ជា រឿង ព្រេង  ដើម្បី ជា ប្រយោជន៏ ដល់  អ្នកស្រាវជ្រាវ ទៅ ពេល មុខ ៗ ទៀត  ប៉ុនែ្ដ មាន ទំនង ខ្លះ  ចង់ ទៅជា រឿង ព្រេង ដែរ  ត្បិត មាន លាយឡំ ជំនឿ  ខ្មោច  អារក្ស  អ្នកតា ជាមួយ ផង ។  ការ ណ៏ នេះ យើង សង្ឃឹម ថា  លោក អ្នក អាន ណា ចេះ ចាំ រឿង ព្រេង នៅ ភូមិភាគ នោះ វែងឆ្ងាយ ទៅ ទៀត  ក៏ សួម បញ្ជូន  មក ឱ្យ យើង ផង ដើម្បី កែសម្រួល ទៅលើក ក្រោយ ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>