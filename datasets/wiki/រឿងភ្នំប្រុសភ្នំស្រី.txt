
រឿង ភ្នំ ប្រុស ភ្នំ ស្រី
បើ យើង ធ្វើដំណើរ ចេញ ពី ក្រុង ភ្នំពេញ ទៅ ខេត្ត កំពង់ចាម  តាម ផ្លូវ ជាតិ លេខ ៧  ទៅដល់ គោល គីឡូម៉ែត្រ ទី១១៦ ហើយ  ចោល ភែ្នក ទៅ ទិស ឥសាន  ដែល នៅ ខាងឆេ្វង ដៃ  ចំងាយ ពី ថ្នល់ ជាតិ ទៅ ប្រមាណ ១ គីឡូម៉ែត្រ  យើង និង ឃើញ ភ្នំ ពីរ  នៅ ទន្ទឹម គ្នា  មួយ នៅ ខាងកើត ខ្ពស់  មួយ នៅ ខាងលិច ទាប  ភ្នំ ខ្ពស់ ឈ្មោះ ភ្នំ ស្រី  ឯ ភ្នំ ទាប ឈ្មោះ ភ្នំ ប្រុស ។
រឿង ព្រេង ប្រចាំ ភ្នំ នេះ មាន ដូចតទៅ  ៖
កាលពី ព្រេង នាយ  មាន សេ្តច ស្រី មួយ ព្រះអង្គ ព្រះនាម  ស្រី អយុធ្យា  សោយរាជ្យ នៅ នគរ ខែ្មរ ។  ដោយ ព្រះនាង ជា សេ្តច សោយ រាជ្យ  គ្មាន បុរស ណាមួយ ហ៊ាន ដណ្តឹង យក ជា ភរិយា ឡើយ ។  ម៉្លោះ ហើយ ព្រះនាង រក ដណ្តឹង បុរស ដ៏ មាន រូប ជា ទី គាប់ ព្រះទ័យ មក ធ្វើជា ព្រះស្វាមី វិញ  ហើយ ដោយ ហេតុ ព្រះរាជិនី  ស្រី អយុធ្យា ដណ្តឹង ប្រុស ជា ព្រះស្វាមី ដូច្នោះ  ស្រី ៗ ដែល នៅក្រោម ព្រះរាជ ឱវាទ  ក៏ ដណ្តឹង ប្រុស ៗ ធ្វើជា ស្វាមី តាម ដែរ ។
ក្នុង រជ្ជកាល នោះ មុខ គួរឲ្យ វេទនា នឹង ស្រី ខ្លះ  ដែល មាន រូប អន់ ៗ ទៅ រក ដណ្តឹង ប្រុស ៗ  គេ នាំគ្នា ប្រកែក មិន យក  គេ រើស តែ ស្រី ៗ មាន រូប ល្អ ៗ  ទើប យក ធ្វើជា ភរិយា ។  ធ្វើ ដូចេ្នះ អស់ មួយ រាជ្យ សេ្តច ស្រី នេះ ។  លុះ មកដល់ រាជ្យ សេ្តច  ក្រោយ ៗ ទៀត  ពួក ស្រី ៗ ជំនុំគ្នា ថា  « ឥឡូវនេះ ដូចជា មិន សម សោះ  ខ្លួន យើង ជា ស្រី ហើយ ដើរ ដណ្តឹង ប្រុស ៗ  ធ្វើជា ប្តី  ដូ ចេ្នះ យើង នឹង នាំគ្នា លើក ដី ចាក់ ពូន ជា ភ្នំ  ភ្នាល់ ជាមួយនិង ពួក ប្រុស ៗ  គឺ ប្រុស លើក ដី ធ្វើជា ភ្នំ មួយ  យើង ស្រី ធ្វើជា ភ្នំ  មួយ ភ្នាល់ គ្នា ។  បើ ប្រុស ៗ ចាញ់ យើង ត្រូវ ឲ្យ ប្រុស ៗ ដណ្តឹង យើង ជា ស្រី វិញ "  ។  លុះ គិត ដូចេ្នះ ហើយ  ក៏ នាំគ្នា ទៅ បបួល  ពួក ប្រុស ៗ ធ្វើ ភ្នំ  ចុះ ខសន្យា ភ្នាល់ គ្នា ដូច ពោលមក  ហើយ គេ ក៏ បាន ចាត់ មេកំណែន  កេណ្ឌ មនុស្ស ស្រី ឲ្យបាន ច្រើន  ខាង ប្រុស មាន មេ កំណែន  ខាង ប្រុស ដើរ កេណ្ឌ  ខាង ស្រី មាន មេ កំណែន  ខាង ស្រី ដើរ កេណ្ឌ ។  លុះ កេណ្ឌ បាន គ្នា ច្រើន  គ្រប់ ចំនួន ខាង ប្រុស - ខាង ស្រី រួចហើយ  ក៏ និយាយ និង គ្នា ថា  « យើង ទាំងអស់ ត្រូវ ជញ្ជូន ដី ដរាប ដល់ ផ្កាយ ព្រឹក រះ  ទើប ឈប់ ទាំងអស់ គ្នា ។  បើ ផ្កាយ ព្រឹក មិន រះ មិន ត្រូវ ឈប់ ទេ » ។  គិត ព្រម គ្នា ដូ ចេ្នះ ហើយ  ក៏ នាំគ្នា ជញ្ជូន ដី រែក ទូល តាម  ថាមភាព រៀង ៗ ខ្លួន ទៅ ។
ពេល នោះ ជា ពេល រាត្រី  ពួកស្រី ៗ មាន ប្រាជ្ញា ជញ្ជូន ដី អស់ វេលា បី បួន ម៉ោង  ក៏ នាំគ្នា បង្អូត គោម តូច មួយ យ៉ាង ខ្ពស់  នៅ ជ្រុង ឥសាន ភ្នំ ។  ពួក ប្រុស ៗ ក្រេឡក មើលទៅ លើ  ឃើញ គោម ដែល ស្រី បង្អូត និង ឬ ស្សី មួយ ដើម នោះ  ស្មាន ថា ផ្កាយ ព្រឹក រះ ក៏ បបួលគ្នា ឈប់ ធ្វើ ការ  នាំគ្នា និន្រ្ទា លក់ អស់ ទៅ គ្មាន សល់ ម្នាក់ ។  ពួកស្រី ៗ ក៏ នាំគ្នា ជញ្ជូន ដី ដរាប ដល់ ផ្កាយ ព្រឹក រះ  មែនទែន ទើប ឈប់ ។  ដល់ មាន់ រងាវ កឺត ប្រុស ៗ ភ្ញាក់ ឡើង  ឃើញ ផ្កាយ ព្រឹក រះ ក៏ លាន់ មាត់ ថា  « យើង ទាំងអស់ គ្នា ខុស ហើយ ។  ផ្កាយ ព្រឹក មែនទែន ទើបតែ និង រះ សោះ » ។  ហើយ នាំគ្នា ក្រេឡក មើលទៅ ភ្នំ ស្រី មាន ទំហំ ខ្ពស់ ជាង ភ្នំ របស់ ខ្លួន  ក៏ មាន សេចក្តីអៀន  អន់ ក្នុង ចិត្ត ដោយ ចាញ់ កល ស្រី ៗ ។  តាំងពី កាល នោះ មក ប្រុស ៗ ក៏ ដណ្តឹង ស្រី ៗ ធ្វើជា ភរិយា ដរាបដល់ សព្វ ថៃ្ង នេះ ។
ប្រជុំ រឿង ព្រេង ខ្មែរ
កាសែត កោះសន្តិភាព
</doc>