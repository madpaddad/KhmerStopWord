
រឿង  ប្រវត្ដិ អ្នកតា  ម៉ឺន  គង់
១.  អ្នកតា ដែល នៅលើ ខ្នងភ្នំ ធំ  នៅ ឃុំ ត្រញំង រាំង  ស្រុក ឈូក  ខែត្រ កំពត  ឈ្មោះ លោក តា  ម៉ឺន  គង់  ។  មាន រឿង ដំណាល ថា  លោក តា  ម៉ឺន - គង់  នេះ  មាន ឥទ្ធិពល ខ្លាំងក្លា មាន អំណាច អស្ចារ្យ ជាង គេ ទាំងអស់  ពលរដ្ឋ ទាំង ប្រុស ស្រី  ក្នុង ស្រុក ឈូក ទាំងមូល  តែងតែ គោរព កោតខ្លាច អំណាច លោក តា ម៉ឺន - គង់ នេះ គ្រប់ ៗ គ្នាៈ  អ្នកស្រុក ទៅ រកស៊ី ឯ ព្រៃ ភ្នំ ម្ដង ៗ  ប្រយ័ត្ន ជានិច្ច  ខ្លាចក្រែង និយាយ គ្នា លេង ហួសមាត់  ពុំ ហ៊ាន និយាយ ច ម្អេះ ចំអាសសើច លេង ទេ  ។  មាន រឿងរ៉ាវ ជាច្រើន  តាម ឮ ចាស់ ៗ ដំណាល ត ៗ គ្នា មក ថា  ៖  កាល ជំនាន់ ជាង ១០០ ឆ្នាំ បា្លយ មក ហើយ  ពលរដ្ឋ ក្នុង ស្រុក ឈូក នេះ  ពុំ សូវ ហ៊ាន ទៅ រកស៊ី នៅឯ ព្រៃ ភ្នំ នោះ ទេ  ដោយ លោក តា គង់ នេះ  កំពុង មាន ឥទ្ធិពល អស្ចារ្យ ណាស់  អ្នកស្រុក ដាំ បាយ ពុំ ហ៊ាន យក វែកគងលើ មាត់ ឆ្នាំង ទេ  ពុំ ហ៊ាន លូក បាយ បរិភោគ ក្នុង ឆ្នាំ ទេ  ពុំ ហ៊ាន ដេក គងអន្ទាក់ ខ្លា ទេ  ពុំ ហ៊ាន ថា អញ គា្មន ខ្លាច  អ្វី ក្នុង ព្រៃ ភ្នំ នោះ ទេ  និង ពុំ ហ៊ាន និយាយ ចំអែចំអន់ សើច លេង ដូចជា នៅ ផ្ទះ នោះ ផង  ដោយ ខ្លាច ខុសមាត់  បើ មាន ឈ្មោះ ណា ខុសមាត់  ឬ ខុស ដោយ ប្រការ ណាមួយ  ពេល ដើរ ទៅនឹង ឃើញ ពស់ វែករ នាម ធំ ៗ  ឬ យប់ ឡើង នឹង ឃើញ ខ្លា  ធំ ៗ  មក យំ គគ្រឹកគគ្រាក់ ដេក ពុំ បាន ទេ  បើ មាន ចាស់ គេ ដឹង ថា  ខុសមាត់ គេ និយាយ បន់ ថា  “ លោក តា ម៉ឺន - គង់ អើយ  ខ្ញុំ ខ្មាស អៀន ណាស់  សុំ ហៅ គោ លោក តា ទៅ វិញ ទៅ  ខ្ញុំ រាងចាល ហើយ ”  ថា តែ ប៉ុណ្ណោះ  ក៏ ស្រាប់តែ បាត់ ភ្លាម ទៅ វិញ  ឮតា ដួង និយាយ ថា  “ មនុស្ស បី នាក់ ទៅ រកស៊ី ឯ ព្រៃ ភ្នំ  មាន ម្នាក់ ខុសមាត់  ហើយ ដេក លើ ខ្ទម កណ្ដាល គេ ទៀត  ស្រាប់តែ ខ្លាល បខាំ ពាំ យក អ្នក ខុស មាត់ ទៅ បាត់  អ្នក ដេក ជាមួយគ្នា ភ្ញាក់ ឡើង  ឃើញ តែ ដាន ខ្លា  រក មនុស្ស ពុំ ឃើញ ក៏ សឹង មាន ” ។  ឮ ចាស់ ៗ និយាយ ថា  “ តា ប៉ែន  និង តាទូច  ទៅរកស៊ី ឯ ខាងលិច ភ្នំ ធំ ជិត ផ្ទះ ដែរ  ហើយ ខ្លា វា ដើរ តាម ពី ភ្នំ ធំ  មក ដេញ ខាំ តា ប៉ែន ៗ រត់ ឡើង ដើមឈើ ធំ មួយ ដើម  ខ្លា វា ឡើង តាម ខាំ តា ប៉ែន យក ទៅ ស៊ីអស់ សាច់ ពាក់កណ្ដាល ស្លាប់ ទៅ  ឯតា ទូច គ្មាន ខុសមាត់ នោះ ត្រឡប់មក ផ្ទះ ឥត មាន ខ្លា តាម ស៊ី ទេ  តាម តា ទូច ប្រាប់ កូន តា ប៉ែន  កូន តា ប៉ែន ទៅ តាម  រកឃើញ ស្នាម ខ្លា ខាំ ស៊ី ដល់ ស្លាប់ មែន  ជាប់ពាក្យ ដល់ សព្វ ថ្ងៃ នេះ ថា  ដើមឈើ ធំ នៅឯ ទួល ខ្លា ខាំ ប៉ែន  ”  ។
២. កាល ជំនាន់ ជិត ១០០ ឆ្នាំ មុន  មាន ឈ្មោះ តាឡុច  គាត់ ទៅ កាប់ ឈើ  ដេក ឯ ព្រៃ នៅ ជើង ភ្នំ ធំ  គ្នា គាត់ ទាំងអស់ ប្រាំមួយ នាក់ ឈ្មោះ  តាហ៊ុក ១  តា ទូច ១  តា ញេប ១  តា តុប ១  តា ដួង ១  ដេក យប់ នោះ ទៅ ឮ ភ្លេង សៀម លេង រងំ  នៅក្បែរ ជើង ភ្នំ ដែល មាន ប្រហោង ។  តាឡុង ថា ថ្លង់ ដេក ពុំ បាន  ក៏ ទៅ ចុកប្រហោង នោះ  ចុក ទៅ នៅតែ ឮ  តា ប្រាំ នាក់ ទៀត ឃាត់ ពុំ ស្ដាប់  ទៅ នោម ច្រាស ប្រហោង ភ្នំ នោះ ទៀត  ស្រាប់តែ មកដល់ ផ្ទះ វិញ  ចាប់ ឈឺ ជា ទម្ងន់  ទៅជា ថ្លង់ ស្ដាប់ អ្វី ៗ ពុំ ឮ  ខ្វាក់ ភ្នែក ទាំង ពីរ ទៀត  ហើយ ដំបៅ លិង្គរ លួយ ទាល់តែ ស្លាប់ ទៅ ។  ឯ អ្នក ប្រាំ អ្នក ទៀត នោះ  គ្មាន គ្រោះថ្នាក់ ទេ  ទើប ឮត ៗ មក ថា  លោក តា ម៉ឺន - គង់ នេះ ខ្លាំង ពូកែ  ហើយ កាច ណាស់ ក៏ នាំគ្នា ខ្លាច រហូតមកដល់ សត្វ ថ្ងៃ  ។  ឯ ភ្ន្មំ នោះ មាន  ប្រហោង ឬ រូង ជ្រៅ ណាស់  ពុំ ដឹង ជា ទៅដល់ ណា ទេ ។  កាល នោះ កូនតា ដួង  គាត់ ចង់ ឃើញ ពស់ វែករ នាម  តា ដួង ក៏ នាំ កូន ទៅ មុខ រូង នោះ  បន្ដិច ស្រាប់តែ ឮ សូរ  វូ ៗ  កូន គាត់ ក្រឡេក ទៅ ឃើញ ពស់  ភ័យ រន្ធត់  តា ដួង ក៏ បន់ ថា  លោក តា ម៉ឺន  គង់ អើយ  កូន ចៅ ខ្មាស អៀន ណាស់ សុំ លែង ឱ្យ ឃើញ ចុះ  ពស់ នោះ ក៏ លូន ចូល បាត់ វិញ ទៅ ។  ក្នុង ជំនាន់ នោះ  តែ ដល់ ថ្ងៃ សីល  អ្នកស្រុក វត្ដចក  តែងតែ ឮ ភ្លេង សៀម  និង ឃើញ ភ្លើង គោម ភ្លឺ ដូច មាំង សុង  នៅលើ កំពូល ភ្នំ ធំ នោះ ជានិច្ច  ។
៣.  អំពី ឡើង អ្នកតា  ៖  កាលបើ មាន អ្នកស្រុក ឈឺ ក្ដៅ អន្ទះអន្ទែង  សន្លប់ បាត់ មាត់  ឬ និយាយ រវើរវាយ  ពុំ ដឹងខុសត្រូវ នោះ  គេ ច្រើន ទៅ បញ្ចូល រូប លោក តា ញឹម  នៅ ភូមិ តា ឥន្ទ  ឃុំ ត្រពាំង រាំង  សុំ ឱ្យ ជួយ មើល ជម្ងឺ  ហើយ អង្វរកថា ធ្វើ ម្ដេច  កូន ចៅ បានជា ខុសឆ្គង ម្ដង ម្កាល  សូម លោកតា កុំ ចាប់ទោស អូស ដំណើរ អី  ហើយ បន់ ថ្វាយ ភ្លេង  រៀបស្ពក  ប្រាំបី  ឬ កាប់  មាន់ ទា ជ្រូក ថ្វាយ ក៏ មាន  រៀបចំ នៅ ផ្ទះ អ្នក ជម្ងឺ នោះ  ។  លោក តា  ម៉ឺន - គង់  នេះ  គ្មាន រូប ដុំ ថ្ម ជា តំណាង ទេ  គឺ នៅលើ ភ្នំ ធំ  តែម្ដង  មាន តែ រូប មនុស្ស ប្រុស ឈ្មោះ ព្រំ - ញឺម  អាយុ ៧៥ ឆ្នាំ  ជា រូបស្នង របស់ អ្នកតា សព្វ ថ្ងៃ នេះ  មុន តាញឹម នេះ  មាន ឈ្មោះ តា ព្រុំ  ជា ឱ ពុក តាញឹម  ធ្វើជា រូប អ្នកតា  លុះ តា ព្រុំ ស្លាប់ ទៅ អ្នកតា នោះ មក ចូល តាញឹម  ជា កូន តា ព្រុំ  គ្មាន ពិធី ត្រូវ  ធ្វើ ប្រចាំ ឆ្នាំ ចំពោះ លោក តា ម៉ឺន - គង់ នោះ ទេ  ទាល់តែ មាន មនុស្ស ឈឺ ទើប គេ ទៅ យក រូប ព្រុំ  ញឹម  មក បញ្ជាន់ មើល  និង លេង ភ្លេ្លង ថ្វាយ តាម របៀប ដូច ខាងលើ នេះ  ។
៤.  ឥឡូវ ព្រៃ ភ្នំ ធំ នេះ  សាបរលាប ឥទ្ធិពល ខ្លះ ៗ ទៅ ហើយ  អ្នកស្រុក ជាច្រើន ទៅរកស៊ី ពុំ ឃើញ មាន គ្រោះថ្នាក់ អ្វី ទេ  តែ អ្នកស្រុក នៅតែ ជឿ ខ្លាំង ដោយសារ ខ្លាច ត ៗ គ្នា មក ទល់ សព្វ ថ្ងៃ នេះ  ឯ អ្នករាជការ ធំ ៗ ពុំ ជឿ ទេ  ទាល់តែ អ្នកស្រុក ភូមិ  ធ្លាប់ ទៅ រកស៊ី ឯ ព្រៃ ភ្នំ ធំ នេះ  ទើប ជឿ ឥទ្ធិពល លោក តា  ម៉ឺន - គង់  ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>