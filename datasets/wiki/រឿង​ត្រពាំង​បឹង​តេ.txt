
រឿង ត្រពាំង បឹង តេ
រឿង  ត្រពាំង បឹង តេ  ( នៅ ខេត្ត កំពង់ស្ពឺ )  ប្រជុំ រឿង ព្រេង ខ្មែរ  ភាគ  ៦  ទំព័រ  ១០៥  -  ១១២  នៅ ឃុំ សង្កែ សាទ ប  ស្រុក ថ្ពង  ខេត្ត កំពង់ស្ពឺ  មាន ត្រពាំង មួយ  អ្នកស្រុក ហៅ ថា  " ត្រពាំង បឹង តេ"  ។  ត្រពាំង នេះ  មាន លក្ខណៈ ប្លែក  ដែល នាំឲ្យ អ្នកស្រុក ជិតខាង  និង  អ្នកដំណើរ ណា ដែល បាន ទៅដល់ ទីនោះ  ចាប់អារម្មណ៍ គ្រប់ ៗ  គ្នា  ។  ទំហំ ត្រពាំង  មិន ជា ធំ ប៉ុន្មាន ទេ  ប្រមាណ ជា មាត់ រង្វះ  ១០០  ម៉ែត្រ ប៉ុណ្ណោះ  ។  មាត់ ត្រពាំង ជុំវិញ  មាន កក់ ដុះ ខ្នាន់ ខ្នាប់  ពុំ ដែល មាន សត្វ ធាតុ ណាមួយ  ចូលទៅ ស៊ី  ទៅ រុករាន ឡើយ ,  ឯ ដី ត្រង់ ដុះ កក់ នោះ  មាន សភាព ទន់ជ្រាយ  ល្មម ដើរ បាន  ឥត ផុង ជើង ទេ  តែ ទៅដល់ កណ្ដាល ត្រពាំង  បែរជា មាន ត្រឹប មួយ ដុំ  ដុះ ស្មៅ ខ្លះ  កក់ ខ្លះ  ហើយ ដី នោះ  ជា ភក់ មមោក ស្មោះ  ។  បើ គេ ចង់ ឆ្លង ត្រឹប នេះ  ទាល់តែ យក ឈើ វែង ៗ  ដាក់ គង  រួច ដើរ សួពីលើ ឈើ នោះ ទើប បាន  ។  មាន អ្នកស្រុក និយាយ បន្ថែម ទៀត ថា  កាល ជំនាន់ បារាំង  នៅជា អាណាព្យាបាល ប្រទេស ខ្មែរ  កាល នោះ  បារាំង ទៅ ពិនិត្យមើល  ប្រុង នឹង ធ្វើ ស្ពាន ឆ្លង  ហើយ បុក សសរ ស្ពាន ចំ កណ្ដាល ត្រពាំង  ។  ពេល នោះ  គេ ឃើញ មាន ដូច ផ្សែង ចំហាយ  ហុយ ៗ  ចេញ ពី ត្រឹប នេះ មក  ។  លុះ គេ ពិនិត្យ សង្កេត  ក្នុង ត្រឹប កណ្ដាល នេះ ទៅ  ឃើញ មាន ថ្ម ដុំ មូល ៗ  ជាច្រើន ដុំ  សំបក ក្រៅ ក្រហម ៗ  របៀប ដូចជា ថ្ម បាយ ក្រៀម  ឯ សាច់ ថ្ម ខាងក្នុង ពណ៌ ស ក្បុស  ហើយ នៅ ចន្លោះ ៗ  ថ្ម នោះ  មាន ទឹក ថ្លា ហូររហែង ៗ  ចេញ ពី រន្ធ ថ្ម មក ផង  ។  គម្រោង ការស្ថាបនា ស្ពាន  ពី ជំនាន់ នោះ  ក៏ ពុំ បាន សម្រេច ឡើយ  ។  ដោយ ឃើញ មាន លក្ខណៈ ប្លែក  ហើយ ជាធម្មតា  នៅ ស្រុក ខ្មែរ យើង  តែ មាន ទីកន្លែង ប្លែក ៗ  យ៉ាង នេះ  ប្រាកដជា មាន រឿង ព្រេងនិទាន ប្រចាំ ទីកន្លែង នោះ ជា មិន ខាន ,  ហេតុ នេះ  ក្រុម ជំនុំទំនៀមទម្លាប់ ខ្មែរ  ដែល ត្រូវ រាវ រក ឯកសារ តម្កល់ ទុក  ក៏ បាន អំពាវនាវ  ស៊ើបសួរ រក រឿង ព្រេង ស្ដីពី ត្រពាំង បឹង តេ  នេះ ឡើង  ។  ជាភ័ព្វ ល្អ  លោក  ទា - ញ៉ុញ  ស្នងការ ក្រុមព្រះ នគរបាល ជាតិ  លោក បាន យកចិត្តទុកដាក់  ជួយ រាវ រក រឿង នេះ ផង  ព្រោះ លោក ធ្លាប់ ទៅ ឃើញ នឹង ភ្នែក  កាល ដែល លោក ទៅ បំពេញមុខ ការ នៅ ខេត្ត កំពង់ស្ពឺ  ។  មិន យូរ ប៉ុន្មាន  លោក យក ប្រដាប់ ថត សំឡេង មួយ  មក ចាក់ ជូន ក្រុម ជំនុំស្ដាប់  ដែល លោក បាន ថត សំឡេង របស់ លោក  ទូច - វ៉ាន់  ភ្នាក់ងារ ក្រុម នគរបាល ក្រុង កំពង់ស្ពឺ  និទាន ហូរហែ អំពី រឿង ព្រេង នេះ  ។  ដំបូង  លោក  ទូច - វ៉ាន់  បញ្ជាក់ ពី ពេលវេលា ថា  កាល នោះ លោក បាន ត្រូវ រាជ ការ ខេត្ត  ចាប់ ឲ្យ ទៅ បំពេញ បេសកកម្ម  តាម ស្រុក ឃុំ នានា ក្នុង ខេត្ត កំពង់ស្ពឺ  ជាមួយ ដំណើរ ពិនិត្យ ការ នៃ លោក ប្រមុខ ខេត្ត  ។  ពេល យប់ មួយ  នៅសំណាក់ ក្នុង ឃុំ សង្កែ សាទ ប  លោក ក៏ បាន សួរ ទៅ អ្នកស្រុក ដែល មក ចោមរោម ថា  :  ពូ - មីង ណា ចេះ ចាំ រឿងរ៉ាវ អ្វី  សុំ និទាន មក  ចែកចាយ គ្នា ស្ដាប់ កែអផ្សុក  ។  កាល នោះ  មាន តា ម្នាក់  អាយុ  ៧០  ប្លាយ  បាន ឆ្លើយ ថា  គាត់ ចេះ រឿង ត្រពាំង បឹង តេ  ព្រោះ គាត់ ធ្លាប់ ស្ដាប់ ម្ដាយ គាត់  និទាន ពី ដើម មក  ។  រឿង នោះ  មាន សេចក្ដីសង្ខេប  ដូចតទៅ នេះ  ៖  កាលពី បុរាណ ព្រេង ព្រឹទ្ធ  យូរយារ ណាស់ មកហើយ  មាន សេដ្ឋី ម្នាក់  មាន ទ្រព្យ យ៉ាង ស្ដុកស្ដម្ភ  មាន ភូមិ ករ  រស់ នៅ ត្រង់ ត្រពាំង បឹង តេនេះ  ។  សេដ្ឋី ទាំង ពីរ នាក់ ប្ដី ប្រពន្ធ  ពិត មែន តែ សម្បូណ៌ សម្បត្តិ ទ្រព្យ  ប៉ុន្តែ មាន ចិត្ត កំណាញ់ ពន់ពេក ណាស់  ។  ភោគសម្បត្តិ ចូលមក ទាំង អម្បាលម៉ាន  មិន ងាយ ចំណាយ ឲ្យ របេះ ទៅ វិញ ទេ  ទោះបី ការចំណាយ នោះ  ជា ការចាំបាច់ យ៉ាងណា ក៏ដោយ  ហើយ ពុំ សូវ ចេះ យោគយល់ មុខ អ្នក ក្រខ្សត់ ទាំងឡាយ ផង  ។  សេដ្ឋី  មាន កូន ពីរ នាក់  ប្រុស បង  ស្រី ប្អូន  ដែល ជា ទី ពេញចិត្ត ណាស់  ទៅ ណា មក ណា ម្ដង ៗ  មាន រទេះ ពិសេស  ដែល បិទ មាស ដាំ ពេជ្រ  ដាំ ត្បូង ភ្លឺ ឆ្អិន ឆ្អៅ  ជា យាន យ៉ាង ប្រសើរ  នាំឲ្យ អ្នកស្រុក ទូទៅ  នឹក ស្ងើច ដល់ ភោគសម្បត្តិ  នៃ សេដ្ឋី នេះ ពន់ពេក ណាស់  មាន មនុស្ស ជាបរិវារ នោះ  ៥០០  នាក់  ព្រមទាំង គោរទេះ សេះ ដំរី  ៥០០  មួយ មុខ  ជា ធនធាន ផង  ។  នៅក្នុង ស្រះ ខាងក្រោយ ផ្ទះ  ដែល មាន ទឹក ថ្លា ឆ្វង់  សម្រាប់ ជា ទី សម្រាក លំហែ ទុក្ខសោក នៃ គ្រួសារ ,  សេដ្ឋី នោះ  មាន ចិញ្ចឹម ក្រពើ មួយ យ៉ាង ធំ  ។  ប្រប មាត់ ស្រះ  មាន ដី ទួល មួយ កន្លែង  ដែល ជា ទីតាំង ខ្ទម អ្នកតា រក្សា ក្រពើ  រក្សា ភូមិករ នោះ ទាំងមូល  ។  គ្រួសារ សេដ្ឋី ក្ដី  គ្រួសារ អ្នកព្រៀង លាន ជិតខាង ក្ដី  រមែង មក បែរ បន់ អ្នកតា នេះ  ឲ្យបាន សម្រេច សមប្រាថ្នា រៀង ៗ  ខ្លួន  ។  ថ្ងៃ មួយ  សេដ្ឋី និយាយ ពិគ្រោះ នឹង ភរិយា ថា  ៖  ឱ  ភាណ អើយ  !  កូនប្រុស កូនស្រី យើង  ធំ ល្មម មាន គូស្រករ រៀង ខ្លួន ហើយ  ប៉ុន្តែ ខ្ញុំ គិត ទៅ ឃើញ ថា  បើ យើង ទៅដណ្ដឹង កូន អ្នកដទៃ  មក ផ្សំ ផ្គុំ នឹង កូនប្រុស យើង  ឬ  ទុក កូនស្រី យើង ជា គូ នឹង កូន អ្នកដទៃ ទៅ  ឃើញ ថា  យើង ពិតជា លំបាក ខាតបង់  ចែករំលែក ទ្រព្យសម្បត្តិ ជា មិន ខាន  ។  ហេតុ នេះ  កុំ ឲ្យ លំបាក  គួរតែ យើង រៀបផ្សំ ផ្គុំ កូនស្រី កូនប្រុស យើង ទាំង ពីរ  ជា ប្ដី ប្រពន្ធ តែម្ដង ទៅ  ដើម្បី នៅ ថែទាំ សម្បត្តិ យើង តទៅ  ។  កាលបើ ប្រពន្ធ បាន ស្ដាប់ ប្ដី ហើយ  សម នឹង ចិត្ត មច្ឆរិយៈ កំណាញ់ របស់ គាត់ ផង  ក៏ ព្រមព្រៀង តាម ប្ដី  ហើយក៏ ចាត់ការធ្វើ រោង ក្រសាល  អញ្ជើញ ភ្ញៀវ ជិត ឆ្ងាយ  មក ក្នុង ពិធី អាពាហ៍ពិពាហ៍ កូនប្រុស - ស្រី នេះ  ។  កាត់ តែ ជិត ដល់ ថ្ងៃ ណាស់ ហើយ  ប្រពន្ធ សេដ្ឋី  នឹកស្ដាយ ប្រាក់កាស  ដែល នឹង ចំណាយ ទិញ ម្ហូប អាហារ  ក្នុង ពេល រៀបចំ ការ កូន  ទើប គាត់ នឹកឃើញ គំនិត មួយ  និយាយ ពិគ្រោះ ទៅ វិញ ថា  ៖  -  ឱ  ភាណ អើយ  !  ក្នុង ពេល រៀបការ កូន យើង នេះ  ខ្ញុំ ស្ដាយ ប្រាក់ ទិញ ម្ហូប ម្ហា ណាស់  បើ យើង កាប់ គោ ក្របី  ក៏ ឃើញ ថា នឹង ខាតបង់ សត្វ ដែល ជួយ ធ្វើការរកស៊ី យើង ដែរ  ។  ដូច្នេះ  ខ្ញុំ យល់ ថា  បើ យើង សម្លាប់ ក្រពើ  ដែល យើង ចិញ្ចឹម នៅក្នុង ស្រះ ក្រោយ ផ្ទះ  យក សាច់ វា មក ធ្វើ ម្ហូប លៀង ភ្ញៀវ វិញ  ខ្ញុំ យល់ ថា មិន ខាតបង់ ឡើយ  ។  ព្រោះ សព្វ ថ្ងៃ  ក្រពើ គ្មាន បាន ជួយ រកស៊ី អ្វី យើង ទេ  ។  សេដ្ឋី  ឮ ពាក្យ ប្រពន្ធ  ពេញចិត្ត ណាស់  ទើប ម្នីម្នា ចាត់ ឲ្យ អ្នកបម្រើ ការ  សម្លាប់ ក្រពើ  យក សាច់ ធ្វើ ម្ហូប  តាម គំនិត ប្រពន្ធ គិត  ។  និយាយ ពី បាវ ស្រី ម្នាក់  របស់ សេដ្ឋី  ឈ្មោះ នាង តី  ដែល ជា អ្នក ឲ្យ អាហារ ដល់ ក្រពើ រាល់ ៗ  ថ្ងៃ ,  យប់ មួយ នាង យល់សប្ដិ ឃើញ អ្នកតា រក្សា ក្រពើ មក ប្រាប់ ថា  " តី ឯង កុំ ស៊ីការ កូន សេដ្ឋី ឲ្យ សោះ ហ្នា៎  !  ព្រោះ ការ នេះ គេ កាប់ ក្រពើ យក សាច់ លៀង ភ្ញៀវ ហើយ  ហើយតី ឯង ចាំ មើល ចុះ  អ្នកណា ស៊ី ការ នេះ ខ្លះ  នឹង ឃើញ ទាន់ហន់ ភ្លាម ជា មិន ខាន "  ។  នាងតី  ភ្ញាក់ ឡើង សញ្ជឹង គិត តែ ម្នាក់ឯង  ។  លុះ ដល់ ថ្ងៃ គេ រៀបការគគ្រឹកគគ្រេង  មាន ភ្ញៀវ ជិតខាង មក អ៊ូអរ  នាងតី  គេចវេះ ចេញ ពី ផ្ទះ បាត់ ទៅ  ។  ពេល កំពុង ស៊ី ផឹក អ៊ឹក ធឹក ជួបជុំគ្នា នោះ  ស្រាប់តែ ព្រះធរណី ស្រុត ទាំង ផែន  ចំត្រង់ ផ្ទះ សេដ្ឋី  ដែល កំពុង ការ កូន  លិច បាត់ អស់  ។  នាងតី  កាលបើ ឃើញ ហេតុ អស្ចារ្យ ដូច្នេះ  នាង ព្រួយចិត្ត  រលឹក អាល័យ ដល់ ចៅហ្វាយ ក្មេង ៗ  ទាំង ពីរ នាក់  ដែល ធ្លាប់ មាន ចិត្ត សន្ដោស  មេត្តា ដល់ ខ្លួន កាលពី មុន រៀង មក  ។  ស្វាង ពី សោក ហើយ  នាង នឹក ដល់ គុណ អ្នកតា  ដែល បាន មក ប្រាប់ នាង  ឲ្យ ជៀស ផុត ពី គ្រោះថ្នាក់  ។  ម្ល៉ោះហើយ  នាង ក៏ ទៅ កោរ សក់ ថ្វាយ អ្នកតា  ជា ការតបស្នង សង គុណ អ្នកតា វិញ  ។  មុននឹង កោរ  នាង ចុះ ទៅក្នុង ស្រះ កក់ សក់ ឲ្យ ជោក  គឺ ស្រះ ជាលំនៅ របស់ ក្រពើ ប្រប នឹង ខ្ទម អ្នកតា  ។  ហេតុ នេះ ហើយ  បានជា ស្រះ នេះ  សព្វ ថ្ងៃ  អ្នកស្រុក ហៅ ថា  " ត្រពាំង កក់ "  គឺជា ត្រពាំង ដែល នាងតី កក់ សក់  ។  រួច នាង ឡើង ទៅ លើ ទួល កោរ សក់ ទៀត  បានជា ទួល នេះ  គេ ឲ្យ ឈ្មោះ ថា  " ទួល កោរ សក់ នាង តី "  ដែល ហៅ ក្លាយ ៗ  មក ថា  " ទួល កោរ នាង តី "  ជាប់ រហូត សព្វ ថ្ងៃ  ។  ដោយ នឹក អាល័យ ម្ចាស់ ស្រី - ប្រុស ពុំ មាន ភ្លេច  នាងតី ក៏ ទៅ តាំង លំនៅក្បែរ កន្លែង ព្រះធរណី ស្រូប ផ្ទះ សេដ្ឋី  ដែល ស្រុត ទៅជា ត្រពាំង ធំ មួយ  គឺជា ត្រពាំង ដែល គេ ហៅ ថា  " ត្រពាំង បឹង តេ"  សព្វ ថ្ងៃ នេះ  ។  មិន យូរ ប៉ុន្មាន  មាន បុរស ម្នាក់ មក ទាក់ទង  ដណ្ដឹង នាង តី ធ្វើជា ប្រពន្ធ  បាន នៅ ជាមួយគ្នា ជាសុខសាន្ត  ប្រកបរបរ ដំណាំ ដាំដុះ ផ្សេង ៗ  ។  ដល់ នាងតី មាន ផ្ទៃពោះ បាន ៦ ខែ  ឬ បុរស នោះ  ក៏ នឹកឃើញ ការនឿយ ណាយ  ក្នុង កងទុក្ខ នា លោកីយ៍  ក៏ លួច រត់ចោល ប្រពន្ធ  ទៅ បួស ធ្វើជា អ្នកសច្ចំ  នៅឯ ភ្នំ ខ្ជោល  ។  ចំណែក នាង តី  នាង នៅតែ ម្នាក់ឯង  រហូតដល់ គ្រប់ ខែ  ហើយក៏ សម្រាល បាន កូនប្រុស មួយ  ។  វេលា ប្រសូតិ បុត្រ  អ្នកភូមិ ជិតខាង មក ជួយ អបអរសាទរ  ក៏ សន្មត នាម កូន នេះ ថា  " បុត្ត កុមារ "  ។  កាលបើ ចម្រើន វ័យ បាន  ១៣  ឆ្នាំ  បុត្ត កុមារ  ចេះតែ សួរ រក ឪពុក  លុះ សួរ ញឹកញយ ពេក  ម្ដាយ ក៏ ប្រាប់ តាម ត្រង់ ថា  " ឪពុក ឯង  ទៅ បួស ចម្រើន មេត្តា ភាវនា  នៅឯ ភ្នំ ខ្ជោល នោះ ទៅ ហើយ  បើ ឯង ចង់ ឃើញ  ត្រូវ ដើរ ស្វែងរក ក្នុង ព្រៃ នោះ ទៅ  កាលបើ ឃើញ ហើយ  ត្រូវ ឯង រំលឹក ពី រឿង ដើម របស់ ម្ដាយ  នៅ ពេល ដែល ជួប នឹង ឪពុក ឯង កាលពី ដំបូង នោះ  ប្រាប់ ឲ្យ ហូរហែ ទើប គេ ស្គាល់ "  ។  នាង និយាយ រឿង ដើម របស់ ខ្លួន  ប្រាប់ កូន សព្វគ្រប់ ហើយ  កូន ក៏ លា ចេញ ទៅ  ។  បុត្ត កុមារ  ស្វែងរក ឪពុក  អស់ ពេល យ៉ាង យូរ ក្នុង ព្រៃ  ទើប បាន ប្រទះឃើញ តាបស មួយ អង្គ  គង់ ភាវនា នៅក្រោម ដើមឈើ  លើ ផែនថ្ម មួយ ផ្ទាំង ធំ  ។  កុមារ  ថ្វាយបង្គំ ហើយ  ក៏ រាយ រាប់ សព្វគ្រប់  ឲ្យ តាបស ស្ដាប់  ។  តាបស ពុំ ទាន់ ជឿជា កូន ទេ  ក៏ តាំង អធិដ្ឋាន ថា  " ប្រសិន កុមារ នេះ  ជា កូន ខ្ញុំ មែន  កាលណា ខ្ញុំ ទះ កុមារ មួយ ដៃ ទៅ  សុំឲ្យ កុមារ អណ្ដែត មក លើ ស្មា ខ្ញុំ "  ។  ថា ហើយ  តាបស យក ដៃ ស្ដាំ ទះ ទៅ  ស្រាប់តែ កុមារ អណ្ដែត មក នៅលើ ស្មា ឆ្វេង  ដូច សេចក្ដីប្រាថ្នា ,  ទើប តាបស  ជឿ ថា ជា កូន ខ្លួន ពិត  តាំងពី នោះ មក  ។  តាបស  ចាប់ បង្រៀន វិជ្ជា សិល្បសាស្ត្រ  ដល់ កូន ជារៀងរាល់ ថ្ងៃ  ។  លុះ ប្រមាណ ជាច្រើន ឆ្នាំ ត មក ,  កូន ក៏ សុំ លា ឪពុក  ទៅ រក ម្ដាយ វិញ ,  ឪពុក  គ្មាន អ្វី ជាប្រសើរ ទុក ជា កេរ្តិ៍ ឡើយ  មាន តែ គ្រាប់ ត្រសក់ បី គ្រាប់  ហុច ទៅឲ្យ កូន  ហើយ ផ្ដាំ ថា  " គ្រាប់ ត្រសក់ បី គ្រាប់ នេះ  នឹង ផ្ដល់ កិត្តិយស យ៉ាង ធំ  ឲ្យ កូន នៅពេល មុខ ជា ប្រាកដ  ដល់ កូន ដាំ ទៅ ហើយ  បាន ផ្លែ ជា ដំបូង  ត្រូវតែ បេះ ផ្លែ នោះ  យក ទៅ ថ្វាយ ស្ដេច កុំ ខាន 1,  ឯ ទីកន្លែង ដាំ  ត្រូវ ដាំ នៅ មាត់ ត្រពាំង  ដែល ជាលំនៅ ស្ថាន របស់ ម្ដាយ ឯង  ហើយ ត្រូវ សន្មត ហៅ កន្លែង  នោះ ថា  " បឹងតី ៗ "  តាម ឈ្មោះ ម្ដាយ ឯង រហូត ទៅ  ។  កុមារ ថ្វាយបង្គំ ឪពុក បី ដង  លា ធ្វើដំណើរ ចេញ ទៅ រក ម្ដាយ  ដែល កាន់តែ ចាស់  ហើយក៏ ប្រាប់ ម្ដាយ  ឲ្យ សន្មតនាម ត្រពាំង ក្បែរ ផ្ទះ នេះ  ហៅ ថា បឹងតី ៗ  តាម បណ្ដាំ ឪពុក ,  បានជា សព្វ ថ្ងៃ នេះ  ក្លាយទៅជា  " បឹង តេ"  ទៅ វិញ  ។  រឿងរ៉ាវ ដើម  នៃ បឹង តេ  មាន ប៉ុណ្ណេះ ឯង  គឺ កើត មកពី ពាក្យ  បណ្ដាំ តាបស ឫសី  សន្មត តាម ឈ្មោះ នាង តី  ដែល ជា អ្នក ស្ថិត នៅ ត្រង់ មាត់ ត្រពាំង  គឺជា កន្លែង ដែល ព្រះធរណី  ស្រុត ស្រូបយក ពួក សេដ្ឋី ទ្រឹស្ដិ ស្មូរ  ខុស ប្រពៃណី នេះ ឯង  ។
</doc>