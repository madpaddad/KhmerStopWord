
រឿង ធនញ្ជ័យ
នេះ នឹង និយាយ ពី រឿង ធនញ្ជ័យ  កាល ដើម ឡើយ មក ចាប់កំណើត ក្នុង ពោះ នាង ម្ដាយ ៗ ដេក ទៅ យល់សប្ដិ តែ ទៀប  ឯ ព្រឹក ដូចជា យល់ សូង  យល់សប្ដិ បេះដូង បេះ ទាំង បាន ផ្លែ  យល់សប្ដិ ឃើញ ខែ ៗ នោះ ពេញ បូរមី  នាង នោះ ភ្ញាក់ ឡើង ពី ដេក គិត ថា  សប្ដិ នេះ ល្អ ណាស់  បើ ដូច្នេះ អញ នឹង ទៅ ឱ្យ ហោរ មើល ឱ្យ បាន ដឹង ថា សប្ដិ នេះ ល្អ  ឬ អាក្រក់  គិត ស្រេច យក ទៀន ធូប  ទៅដល់ ផ្ទះ ហោរ  អ្នកហោរ មិន នៅ  នៅ ប្រពន្ធ ហោរ  នាង នោះ ទៅដល់ ផ្ទះ ហោរ ហើយ សួរ ថា  អ្នកហោរ នៅ ទេ  ប្រពន្ធ ហោរ ប្រាប់ ថា មិន នៅ ទេ  រក គាត់ ថ្វី នាង  នាង នោះ ប្រាប់ ថា  មក រក គាត់ ឱ្យ ទាយ  ត្បិត ខ្ញុំ ដេក ទៅ យល់សប្ដិ ទៀប  ឯ ព្រឹក ហាក់ដូច យល់ សូង  យល់សប្ដិ ឡើង បេះដូង បេះ បាន ទាំង ផ្លែ  យល់សប្ដិ ឃើញ ខែ ៗ នោះ ពេញ បូរមី  ប្រពន្ធ ហោរ ប្រាប់ ដឹង សព្វគ្រប់ ថា  នាង នោះ នឹង កើត កូន ៗ នោះ ប្រុស ហើយ នឹង បានជា ស្ដេច  ដឹង ដូច្នោះ គិត ថា  អញ នឹង ទាយ ឱ្យ ទៅជា ខ្ញុំ គេ  នាង នោះ ស្ដាប់ នាង ប្រពន្ធ ហោរ ទាយ ដូច្នោះហើយ  ក៏ លា វិល មក ផ្ទះ វិញ ។
ដល់ សម្រាល កូន នោះ មក ប្រុស  បាន អាយុ ៧ ឆ្នាំ  ដើរ ទៅ លេង ខាង ផ្ទះ មហាសេដ្ឋី សព្វ ៗ ថ្ងៃ  ឯ ប្រពន្ធ មហាសេដ្ឋី ត្បាញ លើ ផ្ទះ  បោះ ត្រល់ ទៅ វា ធ្លាក់ ទៅ ដី ក្រឡេក មើលទៅ ឃើញ ធនញ្ជ័យ នៅ នោះ  ស្រែក ហៅ ថា អាជ័យ រើស ត្រល់ឱ្យ អញ  ទើប ធនញ្ជ័យ សូរ ថា  បើ ខ្ញុំ រើស ត្រល់ ឱ្យ  តើ ឱ្យ របស់ អ្វី ខ្ញុំ  ប្រពន្ធ មហាសេដ្ឋី ថា  អញ ឱ្យ អំបុក អាជ័យ ឯង  ធនញ្ជ័យ ថា ឱ្យ តិច  ឬ ច្រើន  នោះ នាង ប្រពន្ធ មហាសេដ្ឋី ប្រាប់ ថា អញ ឱ្យ ច្រើន  ទើប ធនញ្ជ័យ រើស ត្រល់ ឱ្យ  ហើយ អង្គុយ ចាំ ទារ អំបុក អំពី ប្រពន្ធ មហាសេដ្ឋី ថា  ឱ្យ អំបុក មក  ខ្ញុំ នឹង ទៅ ផ្ទះ  ប្រពន្ធ មហាសេដ្ឋី ឱ្យ អំបុក មក ធនញ្ជ័យ ៗ ថា តិច ណាស់  ឱ្យ ច្រើន ទៀត  ទើប ប្រពន្ធ មហាសេដ្ឋី ឱ្យ យក អំបុក មក ឱ្យ ធនញ្ជ័យ ច្រើន មួយ កញ្ជើ  ធនញ្ជ័យ នៅតែ ថា ឱ្យ ច្រើន ទៀត  នោះ ប្រពន្ធ មហាសេដ្ឋី ថា  អញ ឱ្យ អស់ ច្រើន ប៉ុណ្ណោះ ឯង  ធនញ្ជ័យ ស្ដាប់ ហើយ  ខឹង យំ ទារ តែ អំបុក ច្រើន ៗ នោះ  ឭទៅដល់ មហាសេដ្ឋី ៗ ដើរ ចូលមក មើល ហើយ សួរ ថា  អាជ័យ ថ្វី ក៏ យំ  ទើប ប្រពន្ធ មហាសេដ្ឋី ប្រាប់ ថា  ខ្ញុំ ឱ្យ រើស ត្រល់ ឱ្យ ខ្ញុំ ថា ឱ្យ អំបុក ច្រើន  ឥឡូវ ខ្ញុំ ឱ្យ មួយ កញ្ជើ វា នៅតែ ថា  ឱ្យ ច្រើន ទៀត  ឥឡូវនេះ វា អង្គុយ តែ យំ  នោះ មហាសេដ្ឋី ថា  ឱឯង មិន ដឹង ចិត្ត អាជ័យ ទេ  មាន តែ អញ ឱ្យ វា  ទើប វា ព្រម សុខចិត្ត  ទើប មហាសេដ្ឋី ហៅ ថា  អាជ័យ មក ឯណេះ អញ នឹង ឱ្យ អំបុក ឯង ច្រើន  ឯធនញ្ជ័យ ឭ មហាសេដ្ឋី ហៅ ដូច្នោះហើយ  ដើរ ទៅ តាម មហាសេដ្ឋី  ទើប មហាសេដ្ឋី ឱ្យ យក ចង្អេរ ១ មក ដាក់ អំបុក នឹង ចង្អេរ បានជា ២ ដុំ ហើយ  សួរ ថា  អាជ័យ អាមើល អំបុក ណា ច្រើន  ធនញ្ជ័យ ថា នេះ ច្រើន  នេះ តិច  ទើប មហាសេដ្ឋី ថា  បើ ឯណា ច្រើន អាឯង យក ច្រើន នោះ ចុះ  ធនញ្ជ័យ យក អំបុក នោះ  ហើយក៏ គិត តែ ក្នុង ចិត្ត ឯង ថា  ឱអញ ចាញ់បោក មហាសេដ្ឋី នេះ ហើយ  អញ នឹង ផ្ចាញ់ ប្រាជ្ញា គាត់ នេះ ឱ្យ បាន  ទើប អញ សុខចិត្ត ។  ធនញ្ជ័យ គិត ដូច្នោះ ស្រេច ហើយ ដើរ ទៅដល់ ម្ដាយ  ឪពុក  ប្រាប់ ម្ដាយ ថា  អ្នក ម៉ែ ទៅ យក ប្រាក់ សេដ្ឋី  ខ្ញុំ នឹង ទៅ នៅជា ខ្ញុំ មហាសេដ្ឋី  នឹង បម្រើ លោក តាម ចិត្ត ខ្ញុំ ប៉ង  ខ្ញុំ មិន នៅនឹង អ្នក ម៉ែ ទេ ។  ម្ដាយ ធនញ្ជ័យ ស្ដាប់ កូន ថា ដូច្នោះហើយ សួរ កូន ថា  អ្នក មាស ម្ដាយ  ម្ដាយ នឹង មាន ជំពាក់ បំណុល គេ ក៏ ទេ  ម្ដេចក៏ ឱ្យ ម្ដាយ យក កូន ទៅ នៅជា ខ្ញុំ គេ ដូច្នោះ  ទើប ធនញ្ជ័យ ប្រាប់ ម្ដាយ ថា  ខ្ញុំ ទៅ នៅ ផ្ចាញ់ ប្រាជ្ញា លោក មហាសេដ្ឋី ទេ  ឱ្យ កូន ទៅ នៅជា ខ្ញុំ មហាសេដ្ឋី អំពី ថ្ងៃ នោះ ឯង ។
ឯ មហាសេដ្ឋី ក៏ ប្រើ ចៅធនញ្ជ័យ  ឱ្យ កាន់ ថា សស្លា ដើរ តាម ទៅ គាល់ ស្ដេច សព្វ ៗ ថ្ងៃ ទៅ  ឯធនញ្ជ័យ ដើរ ក្រដល់  ត្បិត មហាសេដ្ឋី ជិះ សេះ នឹង ដើរ មិន ទាន់  បានជា មហាសេដ្ឋី ស្រដី ថា  អាជ័យ ឯង ដើរ ដូចម្ដេច ក៏ មិន ទាន់ អញ  ទើប ធនញ្ជ័យ ប្រាប់ ថា  ត្បិត ខ្ញុំ ខ្លាច វា ជ្រុះ ប្រអប់ អំពី ថា សស្លា  ទើប មហាសេដ្ឋី ស្រដី ប្រាប់ ថា  អំពី ថ្ងៃ នេះ ទៅ  អាឯង រត់ ឱ្យ តែ បាន តាម ទាន់ សេះ អញ  បើ វា ជ្រុះ របស់ កុំ ឈប់ រើស ឡើយ  ធនញ្ជ័យ ស្ដាប់ ហើយ ឆ្លើយ ថាបាទ ។
លុះ ដល់ ថ្ងៃ ឯ ក្រោយ វិញទៀត នោះ  ធនញ្ជ័យ នឹង ទៅ តាម មហាសេដ្ឋី  កាល មហាសេដ្ឋី ឡើងជិះ សេះ បរ ចេញ ទៅ  ធនញ្ជ័យ ក៏ រត់ តាម ក្រោយ សេះ ជ្រុះ អស់ ប្រអប់ ស្លា អំពី ក្នុង ថង់ ស្រែះ នោះ  នៅតែ ថា សស្លា  ហើយ និង ថង់ ស្រែះ ទទេ  លុះ ទៅដល់ សាលា មហាសេដ្ឋី ចុះ អំពីលើ ខ្នង សេះ ហើយ ឡើង លើ សាលា  ជួបជុំ  អង្គុយ នឹង អស់ នា ហ្មឺន ធំ តូច  ហើយ ហៅ ទៅ ថា  អាជ័យ  យក ថា សស្លាមក ឱ្យ អញ ស៊ី  ឯធនញ្ជ័យ យក ថា ស ស្លាជូន មហាសេដ្ឋី  ហើយ ថយមក អង្គុយ នៅ ទី មួយ ដ៏ សម គួរ នឹង ខ្លួនឯង  មហាសេដ្ឋី ទទួល ថា សស្លាមក ហើយ  ក៏ មើលទៅ ឃើញ តែ ថា ស ទទេ  ខ្មាស គេ មិន ហ៊ាន ស្រដី ថា អ្វី ៗ ឡើយ  លុះ ដល់ ពេល ត្រលប់មក ផ្ទះ វិញ  ហើយ ហៅ ថា  អាជ័យ អាមកណេះ  ឯ ធ្ន ញ្ជ័យឭ មហាសេដ្ឋី ហៅ ដូច្នោះហើយ  ក៏ ដើរ ចូលទៅ ។  មហាសេដ្ឋី ក៏ សួរ ថា  អាជ័យ ឯង ដូចជា ធ្លាក់ ប្រអប់ អស់ មិន រើស ឡើងវិញ  ធនញ្ជ័យ ជម្រាប ថា ខ្ញុំ ខ្លាច ដើរ មិន ទាន់ តាម លោកតា  បានជា ខ្ញុំ មិន ហ៊ាន ឈប់ រើស  ត្បិត លោក តា ផ្ដាំ ឱ្យ ខ្ញុំ តាម ឱ្យ ទាន់ សេះ លោក តា នោះ ឯង  ឯ មហាសេដ្ឋី ស្រដី ប្រាប់ ថា  បើ ទៅលើក ក្រោយ  ជ្រុះ របស់ អ្វី ឱ្យ រើស កុំ ខាន  បើ មិន បាន រើស  អញ វាយ អាឯង  ធនញ្ជ័យ ស្ដាប់ ឭសម្ដី ផ្ដាំ ដូច្នោះហើយក៏ ចាំ ទុក ។  លុះ ដល់ ព្រឹក ឡើង នឹង ទៅ គាល់ ស្ដេច  ហើយ ឡើងជិះ សេះ  ហើយ ធនញ្ជ័យកាន់ ថា សស្លា ដើរ តាម ក្រោយ សេះ  ដែល មហាសេដ្ឋី ជិះ នោះ ឯង  ឯ សេះ នោះ វា ជុះ អាចម៍  ធនញ្ជ័យ ក៏ រើស អាចម៍ សេះ នោះ ដាក់ ក្នុង ថា សស្លា នោះ  ទាល់តែ ពេញ  ហើយ ដើរ តាម ក្រោយ ទៅ  មហាសេដ្ឋី ជិះ សេះ ទៅដល់ មុន  រកមើល ធនញ្ជ័យ បាត់ ។
លុះ ដល់ ធនញ្ជ័យ ដើរ ទៅដល់ ក៏ សួរ ថា  អាឯង មក ឱ្យ អញ នឹង សួរ មើល អាឯង ថ្វី ក៏ ដើរ មិន ឱ្យ ទាន់ អញ  ទើប ធនញ្ជ័យ ជម្រាប ថា  បានជា ខ្ញុំ ដើរ មិន ទាន់ លោក តា នោះ  ត្បិត ខ្ញុំបាទ ឈប់ រើស អាចម៍ សេះ វា ធ្លាក់ ច្រើន ណាស់ ត្បិតប្រសាសន៍ លោក តា ផ្ដាំ ថា  បើ របស់ អ្វី វា ជ្រុះ  ឱ្យ ខ្ញុំបាទ ឈប់ រើស  ហេតុ ដូច្នេះ បានជា យូរ  ទើប មហាសេដ្ឋី ថា  អាឯង ឱ្យ ថា សស្លាមក អញ  ធនញ្ជ័យ ឱ្យ ថា សស្លាមក មហាសេដ្ឋី  មហាសេដ្ឋី មើលឃើញ អាចម៍ នៅក្នុង ថង់ ស្រែះ នោះ  ក៏ អៀនខ្មាស អស់ នា ហ្មឺន ដែល អង្គុយ នៅ សាលា ជាមួយគ្នា  មហាសេដ្ឋី មិន ស្រដី ថា អ្វី ៗ ឡើយ  ហើយក៏ ចុះ អំពី សាលា ឡើង សេះ បរ ទៅ ផ្ទះ វិញ  ឯធនញ្ជ័យ ក៏ យក ថា សស្លាមក ហើយក៏ ដើរ ទៅ តាម មហាសេដ្ឋី  លុះ ដល់ ទៅ មហាសេដ្ឋី ។  ហៅ ថា អាជ័យ ឯង កុំ ដើរ តាម អញ ទៅ គាល់ ស្ដេច ឡើយ  អាឯង សម តែ នៅ ចាំ ចំការ វិញ ទើប សម នឹង មុខងារ អាឯង  ហើយ មហាសេដ្ឋី ស្រដី ប្រាប់ ថា  តាំងតែពី ថ្ងៃ នេះ ទៅ  អាឯង ទៅ ចាំ ចំការ តែ សព្វ ៗ ថ្ងៃ ទៅ  ឯធនញ្ជ័យ ស្ដាប់ ហើយក៏ ឆ្លើយ ថា  បាទ  ហើយក៏ ដើរ ទៅ ចាំ ចំការ នោះ ដូច មហាសេដ្ឋី ប្រើ ដូច្នោះ ឯង ។
ឯអស់ ដំណាំ នៅក្នុង ចំការ នោះ  សត្វ គោ ក្របី វា ស៊ី អស់  ធនញ្ជ័យ នឹង មាន ដេញ ក៏ ទេ  លុះ ដល់ មហាសេដ្ឋី ដើរ ទៅ មើល ចំការ នោះ  ក៏ មិន ឃើញ មាន ដំណាំ អ្វី ឡើយ  ឃើញ តែ គោ ក្របី វា ស៊ី អស់  ហើយ ហៅ ថា  អាជ័យ អើយ  អាមកណេះ អញ នឹង សួរ អាឯង មើល  ឯធនញ្ជ័យ ស្ដាប់ ហើយក៏ ដើរ ចូលទៅ ហើយក៏ សំពេះ ក្រាប នៅ  មុខ មហាសេដ្ឋី  នៅ ស្ងៀម ចាំ ស្ដាប់ មហាសេដ្ឋី នឹង ថា ដូចម្ដេច  មហាសេដ្ឋី សួរ ថា  អាជ័យ ដើរ ទៅ ឯណា ក៏ មិន ដេញ គោ ក្របី វា ស៊ី ដំណាំ អស់  ទើប ធនញ្ជ័យ ឆ្លើយ ថា  បានជា ខ្ញុំបាទ ពុំ ដេញ គោ ក្របី វា ស៊ី ដំណាំ នោះ  ត្បិត លោក តា មិន ផ្ដាំ ឱ្យ ដេញ គោ ក្របី  លោក តា ផ្ដាំ តែ ថា  ឱ្យ ខ្ញុំបាទ មើល តែ ចំការ  ឥឡូវនេះ ចំការវា នៅ ទេ  នឹង មាន បាត់ ទេ  ឯ មហាសេដ្ឋី ស្ដាប់ ហើយក៏ ស្ងៀម  ហើយ គិត ថា អាជ័យ នេះ ហៅ ពេញ ជា កាច ណាស់  បើ ដូច្នោះ  តើ នឹង ប្រើ ការ អ្វី បាន  ទើប មហាសេដ្ឋី គិត ថា  មាន តែ ប្រើ វា ឱ្យ ឃ្វាល គោ វិញ  ទើប មហាសេដ្ឋី ហៅ ថា  អាជ័យ អាឯង មក ឯណេះ  ធនញ្ជ័យឭ ហើយ ឆ្លើយ ថា  បាទ  ហើយ ដើរ ចូល ទៅដល់ ហើយ អង្គុយ នៅ ស្ងៀម  ឯ មហាសេដ្ឋី ប្រាប់ ថា  អាជ័យ ទៅឃ្វាល គោ សព្វ ៗ ថ្ងៃ កុំ ឱ្យ ខាន ឡើយ  ធនញ្ជ័យ ស្ដាប់ ហើយក៏ ជម្រាប មហាសេដ្ឋី ថា  ត្បិត ខ្លួនខ្ញុំបាទ ឥត មាន ប្រពន្ធ  ឥឡូវនេះ លោក តា ឱ្យ ទៅ ឃ្វាល គោ នោះ  ខ្ញុំបាទ អរ ហើយ នឹង បាន ប្រពន្ធ ច្រើន  ខ្ញុំបាទ ជម្រាប ថា គោញី ទាំងអស់  ដែល មាន ប៉ុន្មាន នៅក្នុង រោង នេះ  ឈ្មោះ តែ គោ ញី  ខ្ញុំបាទ យក ធ្វើជា ប្រពន្ធ ទាំងអស់ ។
ធនញ្ជ័យ ជម្រាប មហាសេដ្ឋី រួចហើយក៏ លា  ទៅ សព្វ ៗ ថ្ងៃ  ហើយ បើ មាន គោ ឈ្មោល ឯណា វា មក ពាក់ គោញី នោះ  ធនញ្ជ័យ ក៏ ចាប់ ថា  គោ ឈ្មោល នោះ  វា លួច ប្រពន្ធ ខ្លួន ហើយ ចង ទុក ជាច្រើន ណាស់  ម្ចាស់ គោ ឈ្មោល គេ មក សុំ យក  ធនញ្ជ័យ មិន ឱ្យ  ហើយ ប្រាប់ ថា គោ អ្នកឯង លួច ប្រពន្ធ អញ  បើ ចង់បាន មាន តែ យក ប្រាក់ មក ឱ្យ អញ  ទើប អញ បើក ឱ្យ យក ទៅ  បើ មិន យក ប្រាក់ មក ឱ្យ អញ ៗ មិន បើក វា ទេ  ឯ ម្ចាស់ គោ នោះ កាលបើ បាន ឭធនញ្ជ័យ ថា ដូច្នោះហើយ  ក៏ វិល ទៅ ជម្រាប លោក មហាសេដ្ឋី ថា  សូម ជម្រាប លោក មហាសេដ្ឋី បាន ជ្រាប  ត្បិត លោក ឱ្យ ធនញ្ជ័យ ឃ្វាល គោ នោះ វា ចាប់ គោ ឈ្មោល យើងខ្ញុំ រាល់គ្នា  អស់ គោ  ២០  ឬ ៣០  វា ថា គោ នេះ ទៅ លួច ប្រពន្ធ វា  ហើយ វា ថា  គោញី ទាំងអស់ នោះ ឯង លោក មហាសេដ្ឋី ឱ្យ ជា ប្រពន្ធ វា  បើ ដូច្នេះ ខ្ញុំបាទ ទាំងអស់ គ្នា  ពុំ សុខចិត្ត នឹង ធនញ្ជ័យ ធ្វើ មិន ត្រឹមត្រូវ  សូម ឱ្យ លោក យក គោ ឱ្យ ខ្ញុំបាទ វិញ ។
ឯ មហាសេដ្ឋី ស្ដាប់ ហើយ  ក៏ គិត ថា អញ ប្រើ អាជ័យ នេះ នឹង កើត ទោស ច្រើន ទៅ ទៀត  ហើយ ប្រើ មនុស្ស ម្នាក់ ថា  អាឯង ទៅ ហៅ អាជ័យ  ហើយ យក ទាំង គោ ដែល វា ចាប់ នោះ មក ផង  បម្រើ នោះ ស្ដាប់ ហើយក៏ ដើរ ទៅ ហៅ ធនញ្ជ័យ ដូច ពាក្យ មហាសេដ្ឋី ប្រើ នោះ ឯង  ទៅដល់ ហើយ ប្រាប់ ថា  ចៅជ័យ ឥឡូវនេះ លោក មហាសេដ្ឋី ប្រើ អញ មក ហៅ ចៅ ជ័យ ឯង  ហើយ ឱ្យ យក ទាំង គោ ដែល ចាប់ របស់ គេ នោះ ទៅ ផង  ធនញ្ជ័យ ស្ដាប់ ហើយក៏ ឆ្លើយ ថា  បើ ដូច្នោះ  ឯង ជួយ ដឹក គោ ឱ្យ អញ ផង  ហើយក៏ ដឹក គោ នោះ យក ទៅដល់ មហាសេដ្ឋី  អាបម្រើ ទៅ ជម្រាប ថា  ចៅជ័យ មកដល់ ហើយ យក ទាំង គោ នោះ មក ផង  មហាសេដ្ឋី សួរ ថា  អាជ័យ ឯង ដូចម្ដេច ក៏ បានជា ទៅ ចាប់ គោ គេ ហើយ ថា លួច ប្រពន្ធ អាឯង  ឯធនញ្ជ័យ ជម្រាប ថា  ខ្ញុំបាទ បាន ជម្រាប សូម យក គោ ញី នោះ ឯង ជា ប្រពន្ធ ខ្ញុំបាទ  ឥឡូវនេះ គោ ឈ្មោល ទាំងអស់ នេះ ឯង វា ដេញ ចង់ ប្រពន្ធ របស់ ខ្ញុំ ហើយ  បានជា ខ្ញុំបាទ ចាប់ ចង ទុក នឹង យកមក ប្ដឹង លោក តា  បើ លោកតា មានប្រសាសន៍ ដូចម្ដេច ក៏ ខ្ញុំបាទ ព្រម  មិន ហ៊ាន ទទឹង ទេ ។
ឯ មហាសេដ្ឋី ស្ដាប់ ធនញ្ជ័យ ជម្រាប ដូច្នោះហើយ  ទើប ប្រាប់ ថា  អាឯង ឱ្យ គោ របស់ គេ ទៅ ម្ចាស់ គេ វិញ  ហើយ ខ្លួន អាឯង កុំ ទៅ ឃ្វាល គោ ទៀត  វា បង្កើត ទោស ច្រើន ណាស់  អាឯង បាន តែ ប្រើការ ក្នុង ផ្ទះ វិញ ទើប ជា  ឯធនញ្ជ័យ ក៏ ខាន ពុំ បាន ទៅ ឃ្វាល គោ អំពី ថ្ងៃ នោះ ឯង  មហាសេដ្ឋី ក៏ ប្រើ ធនញ្ជ័យ ឱ្យ ធ្វើការ ក្នុង ផ្ទះ សព្វ ថ្ងៃ ទៅ ។
មាន កាល ថ្ងៃ មួយ  មហាសេដ្ឋី ចេញ ទៅ អង្គុយ លេង នៅ សាលា ក្រៅ  និយាយ នឹង អស់ នា ហ្មឺន ដែល គេ មក គិត ការ អ្វី ៗ នឹង មហាសេដ្ឋី  អំពី ព្រឹក ដល់ ថ្ងៃ ជិត ត្រង់  ពេល ឃ្លាន បាយ  ប្រពន្ធ មហាសេដ្ឋី ស្រដី ប្រើ ថា អាជ័យ ទៅ ហៅ លោក តា អាឯង មក ពិសា បាយ  វា ថ្ងៃ ណាស់ ហើយ ។
ធនញ្ជ័យ ស្ដាប់ ហើយក៏ ដើរ ទៅ ហៅ  មហាសេដ្ឋី ថា  លោក តា អើយ ពិសា បាយ  ដើរ បន្តិច ទៅ ហៅ ម្ដង ស្រែក ហៅ ទៅឭ ដល់ មហាសេដ្ឋី ៗ ក៏ ខ្មាស គេ ណាស់  តែ មិន ស្រដី ថា ឱ្យដឹង ឡើយ  ធនញ្ជ័យ ហៅ ហើយ ដើរ ទៅដល់ មហាសេដ្ឋី ហើយ ស្រែក ថា  លោកយាយ ឱ្យ ហៅ លោក តា ទៅ ពិសា បាយ  ត្បិត ថ្ងៃ ណាស់ ហើយ  មហាសេដ្ឋី ខឹង  ហើយ ចុះ ពី សាលា ដើរ ទៅដល់ ផ្ទះ ហើយ ស្រដី ថា  ដូចម្ដេច ក៏ បាន អាជ័យ ឯង ស្រែក ហៅ អញ ខ្លាំង ម្ល៉េះ  បើ ដើរ ដល់ ជិត សឹម ប្រាប់ វា ថ្វី  ធនញ្ជ័យ ឆ្លើយ ថា  ខ្ញុំបាទ នឹង ធ្វើឯង ក៏ ទេ  ត្បិត លោកយាយ ប្រើ ឱ្យ ហៅ លោក តាម ក ពិសា បាយ  បានជា ខ្ញុំបាទ ហៅ ដូច្នោះ ឯង  មហាសេដ្ឋី ស្រដី ថា  អាឯង អំពី ថ្ងៃ នេះ ទៅ  បើ គេ ប្រើ ឱ្យ ទៅ ហៅ អញ  អាឯង ដើរ ឱ្យ ដល់ ទៅ សឹម ប្រាប់ អញ តិច ៗ  កុំ ឱ្យ គេ ឭ ឡើយ  បើ អាឯង ហៅ ដូច ពីមុន នោះ ទៀត  អញ វាយ អាឯង មិន ខាន  ឯធនញ្ជ័យ ក៏ ចាំ ទុក ក្នុង ចិត្ត ហើយ នៅ យូរ បន្តិច ទៅ ។
មាន កាល ថ្ងៃ មួយ  មហាសេដ្ឋី ដើរ ទៅ អង្គុយ ឯ សាលា ក្រៅ បង្គាប់ មនុស្សម្នា ឱ្យ ធ្វើ ការ  គ្រា នោះ ភ្លើង ឆេះ ផ្ទះ មហាសេដ្ឋី នោះ ឯង  ប្រពន្ធ មហាសេដ្ឋី ភ័យ ហើយ ហៅ ថា  អាជ័យ ទៅ ហៅ លោក តា អាឯង ប្រាប់ ថា ភ្លើង ឆេះ ផ្ទះ អស់ ហើយ  ឯធនញ្ជ័យ ក៏ ដើរ ហៅ មហាសេដ្ឋី ថា  លោក តា អើយ ភ្លើង ឆេះ ផ្ទះ អស់ ហើយ  តែ ថា តិច ៗ ជើង ប្រឹង តែ ដើរ  មាត់ ក៏ ប្រាប់ តិច ៗ ថា  លោក តា អើយ ភ្លើង ឆេះ ផ្ទះ អស់ ហើយ  មហាសេដ្ឋី ក្រឡេក មើល មក ឃើញ ធនញ្ជ័យ ដើរ  ហើយ ធ្វើមាត់ ម្ហប ៗ  មហាសេដ្ឋី មន្ទិល ក្នុង ចិត្ត ហើយ ស្រែក សួរ ថា  អាជ័យ អើយ អាឯង ថា អី ក៏ មិន ថា ឱ្យ ខ្លាំង មក  អញ នឹង ឭ  ឯធនញ្ជ័យ ក៏ ថា តិច ៗ ដូច ដែល នោះ ឯង  លុះ ដើរ ទៅដល់ ហើយ ឱន ទៅ ខ្សឹប ថា  លោក តា ភ្លើង ឆេះ ផ្ទះ អស់ ហើយ  ឯ មហាសេដ្ឋី ស្ដាប់ ដឹង ដូច្នោះហើយ ប្រើ អាជ័យ ថា  ទៅ យក របស់ ស្រាល ៗ ឱ្យ ឆាប់ ទៅ  ធនញ្ជ័យ ក៏ រត់ ទៅ យក ឯ ស ម្បុក មាន់ ដែល វា ពុំ ទាន់ បាន ភ្លើង ឆេះ នោះ  យក ទៅ ទុក ច្រើន  ប្រមាណ ជា ៣០ សម្បុក មាន់ នោះ  លុះ ដល់ ភ្លើង រលត់ ហើយ  មហាសេដ្ឋី ស្រដី ប្រាប់ គេ ឱ្យ យក អស់ របស់ ដែល យក បាន ភ្លើង ពុំ បាន ឆេះ នោះ  មក អស់ ហើយ  បាត់ តែធន ញ្ជ័យ ពុំ ឃើញ យកមក  នោះ មហាសេដ្ឋី ហៅ អាជ័យ ឯង យក បាន របស់ អី ទុក ខ្លះ យកមក ឱ្យ អញ ៗ នឹង មើល  ឯធនញ្ជ័យ ថា  ខ្ញុំបាទ យក បាន ច្រើន ចាំ ខ្ញុំបាទ ទៅ យកមក ជូន  ហើយ ធនញ្ជ័យ ទៅ យក សម្បុក មាន់ នោះ មក ឱ្យ មហាសេដ្ឋី  ឯ មហាសេដ្ឋី ថា  អាជ័យ ដូចម្ដេច ក៏ ទៅ យក សម្បុក មាន់ វិញ  ឯ របស់ ឯទៀត ក៏ អាឯង មិន យក  ឯធនញ្ជ័យ ឆ្លើយ ថា  ត្បិត លោក តា ផ្ដាំ ថា យក របស់ ស្រាល ៗ នោះ ឯង  បានជា ខ្ញុំ យក សម្បុក មាន់ នោះ ឯង  វា ស្រាល ជាង របស់ ដទៃ ។
ឯ មហាសេដ្ឋី ក៏ ប្រាប់ ថា  អាឯង ទៅ រក ចាប់នរណា ជាដើម ភ្លើង ឱ្យ ឆេះ ផ្ទះ នេះ  ឯធនញ្ជ័យឭ ហើយក៏ ដើរ ទៅ ចាប់ ជើង ក្រាន នោះ ចង ដាក់ ឃ្នាង នាំមក  ជូន មហាសេដ្ឋី ហើយ ស្រដី ជម្រាប ថា  ជើង ក្រាន នេះ ឯង ជាដើម ភ្លើង តែងតែ នាំ ឆេះ អំពី ជើង ក្រាន នេះ ឯង  រាល់ ផ្ទះ មនុស្ស សព្វ ថ្ងៃ  ប្រាកដជា ឆេះ ជើង ក្រាន នេះ ឯង  ថា បើ មិន មែន ទេ  ខ្ញុំ បាន ទទួលខុស ឱ្យ លោក តា ធ្វើ ទោស  ឯ មហាសេដ្ឋី ស្ដាប់ ហើយក៏ គិត តែ ក្នុង ចិត្ត ថា  អាជ័យ នេះ ឃើញ ថា អញ នឹង ប្រើ វា មិន បាន  បើ ប្រើ ទៅ ឃើញ ថា នឹង ខូច របស់ ទ្រព្យ ច្រើន  បើ ដូច្នោះ មាន តែ អញ នាំ ទៅ ថ្វាយ ស្ដេច ឱ្យ ស្រឡះ អំពី ខ្លួន អញ  គិត ដូច្នោះហើយក៏ ប្រាប់ ថា អាជ័យ ឯង  អញ នឹង យក ទៅ ថ្វាយ ហ្លួង ក្នុង ព្រឹក ស្អែក នេះ ឯង ហើយ  ឯធនញ្ជ័យ ក៏ ស្ងៀម ទៅ ។
លុះ ដល់ ព្រឹក ឡើង  ឯ មហាសេដ្ឋី ក៏ រៀប ខ្លួន នឹង ឡើង ទៅ គាល់  ហើយ យក ធនញ្ជ័យ ទៅ ផង  លុះ ដល់ ហើយ ក្រាបបង្គំ គាល់ ទើប ទូល ថា  សូម ទាន ក្រាបទូលត្បិត ទូលព្រះបង្គំ ជា ខ្ញុំ មាន ក្មេង ម្នាក់ មាន ប្រាជ្ញា ណាស់  នឹង ដេញ ប្រាជ្ញា វា មិន ទាន់ ឡើយ  គ្មាន មនុស្ស ឯណា នឹង កុហក ដូច គ្មាន  ឥឡូវនេះ ខ្ញុំ ទូលបង្គំ យកមក ថ្វាយ ជា ខ្ញុំ ហ្លួង ធូលី ព្រះបាទ  ឯ ព្រះមហាក្សត្រ ស្ដាប់ ហើយ មាន បន្ទូល ត្រាស់ ហៅ ថា  អាជ័យ ចូលមក  ឯធនញ្ជ័យ ក៏ ឆ្លើយ ថា  ព្រះករុណា ពិសេស  ហើយ ខិត ចូលទៅ ក្រាប ជិត មុខ ព្រះភក្ត្រ  ទើប មហាក្សត្រ សួរ ថា  អាជ័យ ឯង នេះ ចេះ កុហក មែន ឬ ទេ  ឯធនញ្ជ័យ ក្រាបទូល ថា  ចេះ មែន  ស្ដេច ត្រាស់ ថា  បើ ដូច្នោះ អាឯង កុហក អញ នឹង មើល  ទើប ធនញ្ជ័យ ក្រាបទូល ថា  ឯកុហក នេះ មាន ក្បួន នៅ ផ្ទះ ទូលបង្គំ ជា ខ្ញុំ  ទើប ស្ដេច ត្រាស់ ថា  បើ ដូច្នោះ អាឯង ទៅ យកមក នឹង កុហក អញ មើល  ទើប ធនញ្ជ័យ ក្រាបទូល ថា  មាន តែ ឱ្យ ហោរាសិក ម្នាក់ ទៅ យក ក្បួន កុហក អំពី ផ្ទះ ទូលបង្គំ ជា ខ្ញុំ  ទើប ស្ដេច ត្រាស់ ប្រើ មហាតលិក ម្នាក់ ថា  អាឯង ទៅ យក ក្បួន កុហក ពី ផ្ទះ អាជ័យ ឱ្យ ឆាប់  ឯ មហាតលិក នោះ ក្រាប ថ្វាយបង្គំ  ហើយក៏ រត់ ទៅដល់ ផ្ទះ ធនញ្ជ័យ  ហើយ ប្រាប់ ម្ដាយ ធនញ្ជ័យ ថា  ត្បិតធនញ្ជ័យ ប្រាប់ ថា ឱ្យ មក យក ក្បួន កុហក នោះ  ឯ ម្ដាយ ស្ដាប់ ហើយ ឆ្លើយ ថា គ្មាន ទេ  ទើប ស្ដេច មាន ព្រះបន្ទូល ត្រាស់ សួរ ថា  អាជ័យ អាឯង ថា មាន ក្បួន កុហក នៅឯ ផ្ទះ  ឥឡូវនេះ ឱ្យ ទៅ យក ម្ដាយ អាឯង ថា គ្មាន ទេ  ទើប ធនញ្ជ័យ ក្រាបទូល ថា នេះ ហើយ ហៅ ថា កុហក ថ្វាយ ហើយ សូម ទាន ជ្រាប ។
ស្ដេច ស្ដាប់ ក៏ ទ្រង់ ព្រះសម្រួល  ហើយក៏ មាន ព្រះបន្ទូល ថា  អាជ័យ ឯង នៅ គាល់ បម្រើ អញ សព្វ ៗ ថ្ងៃ កុំ ឱ្យ ខាន  ឯធនញ្ជ័យ ទទួល ព្រះបន្ទូល ហើយក៏ នៅ ស្ងៀម  ហើយ គាល់ បម្រើ គ្មាន ខាន ដល់ មួយ ថ្ងៃ ។
មាន កាល ថ្ងៃ មួយ  ស្ដេច គិត ក្នុង ព្រះរាជ ហឫទ័យ ថា  អញ នឹង ល្បង ប្រាជ្ញា អាជ័យ ចង់ ដឹង មើល  លុះ ដល់ ព្រឹក ឡើង ហើយ ស្ដេច យាង ទៅ កំពង់ទឹក  ហើយ បាន ហៅ អស់ នា ហ្មឺន ធំ តូច ទាំង ប៉ុន្មាន ៗ រក ពង មាន់ មួយ ម្នាក់  ឱ្យ ក្ដាប់ ចុះ ទៅក្នុង ទឹកមុជ ទៅ ងើបឡើង ឱ្យ ថា  តុក្កតត ពង ១  ថ្វាយ ស្ដេច  ឯធនញ្ជ័យ កុំ ឱ្យដឹង ឡើយ ឯអស់ នា ហ្មឺន រក ពង មាន់ បាន ១ ម្នាក់ ហើយ  ចុះ ទឹកមុជ ទៅ ងើបឡើង ថា តុក្កតត ពង ១  ថ្វាយ ហើយ  ម្នាក់ មុជទៅ ទៀត ហើយ ងើបឡើង ថា  ដូចគ្នា ហើយ ថ្វាយ ពង មាន់ នោះ គ្រប់ គ្នា  ហើយ នៅតែ ធនញ្ជ័យ ក្រោយ គេ  មិន បាន ដឹងខ្លួន ថា ស្ដេច ឱ្យ ចុះ ទឹក កាន់ ពង មាន់ ទៅ ដូច្នោះ ឡើយ  ហើយ ស្ដេច ឱ្យ ហៅ មក ថា  អាជ័យ អាឯង ចុះ ទឹកមុជ ទៅ ងើបឡើង នឹង អាល ថ្វាយ ពង មាន់ ឱ្យ ដូច គេ  ធនញ្ជ័យ នឹង រក ពង មាន់ គ្មាន ហើយក៏ មុជទឹក ទៅ ងើបឡើង ថា  កឹគ គិគល គក  ឯ ស្ដេច មាន បន្ទូល សួរ ថា  ឯណា អាជ័យ ពង មាន់  ទើប ធនញ្ជ័យ ថា  ត្បិត ទូលបង្គំ នេះ ជា មាន់ ឈ្មោល ជាន់ មាន់ ញី ទាំងអស់ នេះ ឯង  បានជា មាន ពង  បើ កុំ ទូលបង្គំ ជា ឈ្មោល ហើយ ជាន់ មាន់ ញី ទាំងនេះ  គ្មាន ពង ទេ ក្រាបទូល  សូម ទ្រង់ ជ្រាប  ស្ដេច ស្ដាប់ ហើយក៏ កោត ប្រាជ្ញា ធន ញ្ជ័យ  ហើយ មាន ព្រះបន្ទូល សួរ ថា  អាជ័យ អាយុ ឯង មាន ប៉ុន្មាន ឆ្នាំ ហើយ  ធនញ្ជ័យ ក្រាបទូល ថា  អាយុ ទូលបង្គំ ជា ខ្ញុំ បាន ១១ ឆ្នាំ ។
ស្ដេច ស្ដាប់ ហើយ  មាន ព្រះបន្ទូល ប្រាប់ អស់ នាហ្មឺន ឱ្យ បាន ដឹង  ត្បិត ស្ដេច នឹង យាង ទៅ ប្រពាត ព្រៃ  ឱ្យ អស់ នា ហ្មឺន រៀប ខ្លួន ចាំ កំណត់ ដប់ ថ្ងៃ ទៀត ទើប ស្ដេច យាង ទៅ  ឯអស់ នា ហ្មឺន បាន ស្ដាប់ ព្រះបន្ទូល ប្រាប់ ដូច្នោះហើយ  ក៏ រៀប ខ្លួន គ្រប់ នាហ្មឺន តាម មុខងារ រៀង ខ្លួន  លុះ ដល់ ថ្ងៃ ស្ដេច ចេញ ទៅ ហើយ ហៅ ធនញ្ជ័យ មក មាន ព្រះបន្ទូល បង្គាប់ ថា  អាជ័យ ឯង អញ ឱ្យ ជិះ ដំរី ដែល ដាក់ ក្រយាស្ងោយ ទៅ ឱ្យ បាន ទាន់ អញ  បើ មិន ទាន់ អញ  ឯង នឹង មាន សេចក្ដីខុស មិន លែង ឡើយ  ឯ ដំរី នោះ ស្ដេច ឱ្យ យក ដំរី ចាស់ នឹង ដើរ មិន ចង់ រួច  ហើយ ឱ្យ ធនញ្ជ័យ ជិះ ទៅ  ឯធនញ្ជ័យ ក៏ ឡើងជិះ បរ ទៅ វា ដើរ មិន ទាន់ គេ ឡើយ  ធនញ្ជ័យ ក៏ ធ្វើក្ដោង  ហើយ យក ថ្នោលដោល លើ ខ្នង ដំរី នោះ ឯង ។  ព្រះមហាក្សត្រ ស្ដេច យាង ទៅដល់ ព្រះពន្លា  ហើយ ឱ្យ រក ធនញ្ជ័យ ក៏ បាត់ ហើយ ត្រាស់ ថា  អាជ័យ នេះ ខុស ហើយ មិន ខាន  លុះ ដល់ យូរ បាន បី ម៉ោង ទើប ធនញ្ជ័យ មកដល់  ព្រះមហាក្សត្រ ស្ដេច ឱ្យ ហៅ ធនញ្ជ័យមក សួរ ថា  អាជ័យ ឯង បរ ដំរី ដូចម្ដេច ក៏ មិន ទាន់ អញ  អាឯង ខុស ហើយ ត្បិត អញ បាន ប្រាប់ ថា  ឱ្យ មក ទាន់ កុំ ខាន  ឯធនញ្ជ័យ ស្ដាប់ ព្រះបន្ទូល  ហើយក៏ ក្រាបទូល ថា  ត្បិត ដំរី វា មិន ដើរ  ទូលព្រះបង្គំ ជា ខ្ញុំ ធ្វើ ក្តោង បើក  ហើយ ធ្វើថ្នោលដោល ផង  ទូលព្រះបង្គំ ជា ខ្ញុំ នឹង បាន ប្រហែស ក៏ ទេ  ហើយ ស្ដេច ក្រសាល សប្បាយ ទៅ លុះ ដល់ ថ្ងៃរសៀល វិល មកវិញ  ហើយ ចូលផ្ទំ ។
ហើយ ស្ដេច គិត ក្នុង ព្រះហឫទ័យ ថា  អាជ័យ នេះ មាន ប្រាជ្ញា ណាស់  នឹង គិត ធ្វើ ដូចម្ដេច ឱ្យ ទាល់ ប្រាជ្ញា វា នោះ  បើ ដូច្នោះ  មាន តែ អញ នឹង ដេញ ប្រាជ្ញា វា ទៀត  ស្ដេច ទ្រង់ ព្រះរាជ ហឫទ័យ ដូច្នោះហើយ  ឱ្យ អស់ នា ហ្មឺន មុខ មន្ដ្រី  នូវ អស់ មហាតលិក ឃុន ហ្មឺន  នូវ នាហ្មឺន រក ងារ ក្នុង ងារ ដែល នៅក្នុង ព្រះនគរ  ឱ្យ មក ជួបជុំ នឹង ទ្រង់ បង្គាប់ឱ្យ ហែរ ស្ដេច ចេញ ទៅ លើ ព្រៃ ក្នុង ថ្ងៃស្អែក នេះ ឯង  តែ ឱ្យ ជិះ សេះ ហែរ ឱ្យ គ្រប់ គ្នា  តែ អ្នកណា គ្មាន សេះ ជិះ នឹង បាន ថា មាន សេចក្ដីខុស មិន លែង ឡើយ  ឯធនញ្ជ័យ កុំ ឱ្យ វា ដឹង សេចក្ដី នេះ ឡើយ  បើ ព្រឹក ឡើង នឹង ចេញ ទៅ  ហើយ សឹម នឹង ប្រាប់ អាជ័យ ថា  ឱ្យ រក សេះ ជិះ ទៅ  លុះ ដល់ ព្រឹក ឡើង ហើយ ស្ដេច ចេញ ទៅ  អស់ នា ហ្មឺន ឡើងជិះ សេះ ហែរ ស្ដេច  ឯ ព្រះមហាក្សត្រ ឱ្យ ហៅ ធនញ្ជ័យ មក ហើយ ទ្រង់ បង្គាប់ ថា  អាជ័យ ឯង មក ហែរ អញ ទៅ  ហើយ ឱ្យ រក សេះ ជិះ ទៅ  ដើរ ទៅ ជើង ទទេ អញ នឹង យក ទោស អាឯង ខុស  ឯធនញ្ជ័យ ស្ដាប់ ហើយ ទទួល ព្រះបន្ទូល រត់ ទៅ រក គេ គ្មាន  ឥត នរណា នឹង ឱ្យ  ព្រះមហាក្សត្រ ប្រាប់ ធនញ្ជ័យ ហើយ ស្ដេច យាង ចេញ ទៅ  ឯធនញ្ជ័យកាល រក សេះ មិន បាន  ហើយ ទៅ យក សេះ កូន ចគ្រង្គ ក្ដាប់ នឹង ដៃ  ហើយ ដើរ ទៅ ហែរ ស្ដេច ។  ព្រះមហាក្សត្រ ស្ដេច ទៅដល់ ព្រះពន្លា ហើយ រក ធនញ្ជ័យ មិន ឃើញ ធនញ្ជ័យ  ដើរ អំពី ចម្ងាយ  លុះ ដល់ ល្មម ស្ដេច ទតមក ឃើញ ក៏ ប្រឹង រត់ ទៅដល់  ហើយ ក្រាប ថ្វាយបង្គំ  ព្រះមហាក្សត្រ ស្ដេច មាន ព្រះបន្ទូល សួរ ថា  អាជ័យ អញ ឱ្យ ឯង ជិះ សេះ មក  ឥឡូវនេះ ក៏ មិន ជិះ សេះ មក  ។  ធនញ្ជ័យ ក្រាបទូល ថា  សេះ នេះ ដែល ខ្ញុំ ជិះ ហែរ ម្ចាស់  ស្ដេច ស្ដាប់ ហើយក៏ ស្ងៀម នៅ មិន មាន ព្រះបន្ទូល ជា អ្វី ឡើយ  ហើយ ស្ដេច ក៏ វិល មក ក្នុង ព្រះរាជ វាំង វិញ ។
លុះ ដល់ ព្រឹក ឡើង ស្ដេច ត្រាស់ ឱ្យ ហៅ  ធនញ្ជ័យមក គាល់ ហើយ មាន ព្រះបន្ទួល ថា  អាជ័យ ឯង ទៅ បោស ក្រោម ដំណាក់ កុំ ឱ្យ មាន សំរាម នៅក្រោម ដំណាក់ សព្វ ៗ  ថ្ងៃ ទៅ  បើ ឯង ខាន នឹង បាន សេចក្ដីខុស មិន លែង ឡើយ  ឯធនញ្ជ័យ ស្ដាប់ ព្រះបន្ទូល  ហើយក៏ រៀប ខ្លួន ចេញ ទៅ បោស ក្រោម ដំណាក់អស់ អ្នក ម្នាង នោះ  ហើយ អស់ ទាំង ស្ត្រី បម្រើ វា ដើរ ទ ន្រ្ទាំ លើ ក្បាល ធនញ្ជ័យ តែ សព្វ ៗ  ថ្ងៃ  ឯធន ញ្ជ័យ គិត ថា អស់ ទាំង ស្ត្រី នេះ ដើរ លើ ក្បាល អញ  បើ ដូច្នោះ អញ នឹង គិត ធ្វើ កុំ ឱ្យ ស្ដេច ប្រើ មក បោស ក្រោម ដំណាក់ នេះ ទៀត បាន ឡើយ ។  គិត ស្រេច ហើយ ធនញ្ជ័យ ក៏ ជេរ ថា  មេដក ទង ចោរ ទាំងអស់ នេះ  វា បាន ស៊ី ក៏ តែ គូថ  វា មិន បាន ស៊ី ក៏ តែ ពី គូថ វា  ស្រែក ជេរ ខ្លាំង  ឭ ដល់ ទៅ អស់ អ្នក ម្នាង នៅលើ ដំណាក់ នោះ  អ្នក ម្នាង ខឹង នឹង ធនញ្ជ័យ ក៏ បបួល គ្នា ឡើង ទៅ ក្រាបទូល ថា  សូម ទ្រង់ ជ្រាប ព្រះរាជ ហឫទ័យ  ត្បិត ត្រាស់ប្រើ អាជ័យ ឱ្យ វា ទៅ បោស ក្រោម ដំណាក់  ឥឡូវនេះ វា ជេរ បញ្ចោអស់ យើងខ្ញុំ ជា ទម្ងន់  មុខ គួរឱ្យ ខ្មាស អស់ មនុស្ស ផង ទាំងពួង នឹង ធ្វើជា ព្រះម្នាង ស្ដេច មិន បាន  សូម ជ្រាប  ឯ ព្រះមហាក្សត្រ មាន ព្រះបន្ទូល ថា  វា ជេរ ដូចម្ដេច  ទើប អ្នក ម្នាង ទូល ថា  ជេរ មេដក ទង ចោរ ទាំងអស់ នេះ  វា បាន ស៊ីតែ ពី គូថ  វា មិន បាន ស៊ី ក៏ តែ ពី គូថ វា  ស្ដេច ស្ដាប់ ហើយក៏ ទ្រង់ ព្រះពិរោធ  ត្រាស់ ឱ្យ ហៅ ធនញ្ជ័យ មក ហើយ មាន បន្ទូល សួរ ថា  អាជ័យ ឯង អញ ប្រើ ឱ្យ ឯង ទៅ បោស ក្រោម ដំណាក់  ដូចម្ដេច ក៏ បានជា អាជ័យ ឯង ជេរ បញ្ចោអស់ ប្រពន្ធ អញ មែន ឬ ទេ ? ។  ទើប ធនញ្ជ័យ ក្រាបទូល ថា  ទូលព្រះបង្គំ ជា ខ្ញុំ នឹង បាន ជេរ បញ្ចោអស់ អ្នក ម្នាង ក៏ ទេ  ប៉ុន្តែ កាល ទូលព្រះបង្គំ ចូលទៅ បោស ក្រោម ដំណាក់ នោះ មាន ពីងពាង ព័ទ្ធ  ក្រោម ដំណាក់ នោះ ច្រើន  ដល់ ទូលព្រះបង្គំ ជា ខ្ញុំ ចូលទៅ បោស វា ជាប់ ក្បាល ទូលព្រះបង្គំ ជា ខ្ញុំ  បានជា ជេរ វា  មេដក ទង ចោរ ទាំងអស់ នេះ  វា បាន ស៊ី ក៏ តែ គូថ  វា មិន បាន ស៊ី ក៏ តែ ពី គូថ វា  ទូលព្រះបង្គំ ជា ខ្ញុំ នឹង បាន ជេរ អស់ អ្នក ម្នាង ជា ម្ចាស់ ក៏ ទេ  សូម ទ្រង់ ជ្រាប ។  ព្រះមហាក្សត្រ ស្ដាប់ ហើយក៏ មាន ព្រះបន្ទូល នឹង អស់ អ្នក ម្នាង ថា  អស់ ឯង កុំ ខឹង នឹង វា ៗ នឹង បាន ជេរ ឯង ក៏ ទេ  វា ជេរ តែ ពីងពាង ទេ  ទើប អស់ អ្នក ម្នាង ក្រាបទូល ថា  អំពី ថ្ងៃ នេះ ទៅ ម្ចាស់ កុំ ឱ្យ អាជ័យ វា ទៅ បោស ក្រោម ដំណាក់ នោះ ទៀត ឡើយ  ព្រះមហាក្សត្រ ក៏ ហាម ធនញ្ជ័យ មិន ឱ្យ ទៅ បោស ក្រោម ដំណាក់ នោះ ទៀត  អំពី ថ្ងៃ នោះ ។
ឯធនញ្ជ័យ ក៏ ខាន ពុំ បាន ចូល ក្រោម ដំណាក់ នោះ  អំពី ថ្ងៃ នោះ ឯង ។
ព្រះមហាក្សត្រ គិត ក្នុង ព្រះហឫទ័យ ថា  អាជ័យ នេះ វា មាន ប្រាជ្ញា ណាស់  នឹង ដេញ ប្រាជ្ញា មិន ទាន់  បើ ដូច្នោះ  អញ នឹង ឱ្យ វាយក មាន់ វា មក ជល់ នឹង មាន់ អញ  ហើយ អញ នឹង ឱ្យ ហាមប្រាម អ្នកនគរអញ កុំ ឱ្យ នរណា ឱ្យ មាន់ ខ្លាំង ប្រជល់ មក ធនញ្ជ័យ ទិញ  ឬ ខ្ចី  បើ នរណា ឱ្យ ខ្ចី  ឬ លក់ ឱ្យ ធនញ្ជ័យ  នឹង យក ទោស ខុស មិន ខាន ឡើយ  គិត ក្នុង ព្រះហឫទ័យ ដូច្នោះហើយ ស្ដេច ក៏ ក្រសាល សប្បាយ ទៅ  លុះ ដល់ ព្រឹក ឡើង ស្ដេច ចេញមក គង់ នៅ សាលា ក្រៅ  ទ្រង់ ឱ្យ ហៅ អស់ នា ហ្មឺន មក ជួបជុំ  ហើយ មាន ព្រះបន្ទូល បង្គាប់ឱ្យ រក មាន់ មក ជល់ នឹង ព្រះលាន  ហើយ ឱ្យ ធនញ្ជ័យ មកដល់ ហើយ មាន ព្រះបន្ទូល បង្គាប់ ថា  អាជ័យ ឯង ទៅ រក មាន់ អាឯង មក ជល់ នឹង មាន់ អញ ឱ្យ បាន មក ឥឡូវនេះ ឯង  ឯធនញ្ជ័យ ក្រាប ថ្វាយបង្គំ លា ហើយ គិត ថា  ព្រះមហាក្សត្រ លោក នឹង ផ្ចាញ់ ប្រាជ្ញា អញ ហើយ  បើ អញ នឹង រក ទិញ មាន់ គេ  លោក ហាមប្រាម មិន ឱ្យ នរណា លក់ ឱ្យ ឡើយ  បើ ដូច្នោះ ងាយ ទេ  អញ នឹង យក មាន់ អញ នេះ ឯង  គង់តែ នឹង ជល់ ឈ្នះ មាន់ ព្រះមហាក្សត្រ មិន ខាន ឡើយ  គិត ហើយក៏ ដើរ ដល់ ផ្ទះ ខ្លួន ហើយ ចាប់ យក កូន មាន់  ដែល ទើបនឹង ដុះ ក្រាស់ នោះ មក  ហើយ យក សម្ពត់ រុំ កូន មាន់ នោះ រួច ដើរ ទៅ  លុះ ដល់ ព្រះមហាក្សត្រ ហើយ ក្រាប ថ្វាយបង្គំ  ស្ដេច ទត មើល មិន ឃើញ ធនញ្ជ័យ យក មាន់ មកដល់ ទ្រង់ បង្គាប់ នោះ  ក៏ ទ្រង់ មាន ព្រះបន្ទូល សួរ ថា  អាជ័យ ឯណា មាន់ អាឯង ដែល ត្រូវ ជល់ នឹង មាន់ អញ នោះ  ឯធនញ្ជ័យ ក៏ ក្រាបទូល ថា  ឱ្យ តែ យក មាន់ ព្រះរាជ ទ្រព្យ នោះ មក  នឹង ជល់ នឹង មាន់ ទូលព្រះបង្គំ ជា ខ្ញុំ  ទើប ព្រះមហាក្សត្រ ត្រាស់ ប្រើ ឱ្យ ទៅ យក មាន់ ព្រះមហាក្សត្រ មក ជល់  ហើយ ឱ្យ លែង មាន់ នោះ  នៅ ទី ដែល ប្រជល់ នោះ ឯង  ឯអស់ នាហ្មឺន ក៏ ដាក់ ឱ្យ ជល់ គ្នា  ដោយ គូ ៗ គ្រប់ គ្នា  ឯ ព្រះមហាក្សត្រ មាន ព្រះបន្ទូល តឿន ទៅ ថា  អាជ័យ ថ្វី ក៏ មិន លែង មាន់ អាឯង ទៅ មើល  ឯធនញ្ជ័យឭ ព្រះបន្ទូល តឿន ដូច្នោះហើយ  ក៏យក កូន មាន់ ដែល គ្រប នឹង សម្ពត់ស ដាក់ ទៅ ឱ្យ ជល់ នឹង មាន់  ព្រះរាជ ទ្រព្យ  ឯ កូន មាន់ នោះ វា ឃើញ មាន់ ធំ នោះ  វា ស្មាន ថា ជា មេវា  ហើយ រត់ ទៅ សសុល ក្រោម ពោះ មាន់ ធំ នោះ  ឯ មាន់ ធំ ឃើញ កូន មាន់ នោះ រត់ មក សសុល ក្រោម ពោះ ដូច្នោះហើយ  វា ក៏ រត់ ចេញ  ឯធនញ្ជ័យ ក៏ ស្រែក ទះ ដៃ ថា  មាន់ ធំ នោះ ចាញ់ មាន់ អញ ហើយ  មិន ហ៊ាន ជល់ ទេ  វា រត់ ទៅ ហើយ  ឯ ព្រះមហាក្សត្រ ទ្រង់ ព្រះពិរោធ នឹង ធនញ្ជ័យ  ហើយក៏ វិល ចូល ទៅក្នុង ព្រះរាជ មន្ទីរ  ហើយ ទ្រង់ ព្រះរាជ ចិន្ដា ថា  បើ ដូច្នោះ អញ ប្រជល់ ក្របី វិញ ។
មាន កាល ថ្ងៃ មួយ  ស្ដេច ត្រាស់ ហៅ អស់ នា ហ្មឺន មក  ហើយ មាន ព្រះបន្ទូល ហាម អស់ នា ហ្មឺន ថា  បើ អាជ័យ វា រក ខ្ចី ក្របី នរណា  កុំ ឱ្យ រាស្ត្រ ណា ឱ្យ ឡើយ  បើ នរណា ឱ្យ ខ្ចី ហើយ នឹង មាន ទោស ខុស  ទ្រង់ ហាម អស់ នា ម៉ឺន ស្រេច ហើយ  ក៏ យាង ចូល ទៅក្នុង ដំណាក់ វិញ  ឯធនញ្ជ័យ នឹង បាន ដឹង ថា  ស្ដេច ហាម ដូច្នោះ ក៏ ទេ ។
លុះ ព្រឹកឡើង ស្ដេច ចេញមក គង់ នៅ សាលា ក្រៅ  ហើយ ប្រើ ឱ្យ យក ក្របី ព្រះរាជ ទ្រព្យ មួយ ដែល ឡើង កំឡាំង មកដល់  ឥត មាន ក្របី ឯណា នឹង ដល់ បាន ឡើយ  យកមកដល់ ហើយ មាន ព្រះបន្ទូល ទៅ ហៅ ធនញ្ជ័យ ឱ្យ យក ក្របី មក ប្រជល់ នឹង  ក្របី ព្រះរាជ ទ្រព្យ កុំ ខាន ឡើយ  ឱ្យ យកមក ជាមួយនឹង បម្រើ កុំ ខាន  បម្រើ ស្ដាប់ ហើយក៏ ទៅ ប្រាប់ ធនញ្ជ័យ ដូច មាន ព្រះបន្ទូលបង្គាប់ នេះ ឯង  ធនញ្ជ័យ ស្ដាប់ ព្រះបន្ទូល ដូច្នេះហើយ  ក៏ ចុះ អំពី ផ្ទះ ទៅ ចាប់ យក កូនក្របី ទើបនឹង សម្រាល ១០ ថ្ងៃ  ហើយ ចង កូនក្របី នោះ ដឹក ជាមួយនឹង បម្រើ ទៅដល់  ហើយ ក្រាប ថ្វាយ គាល់  ឯ ព្រះមហាក្សត្រ ស្ដេច ទត មក យល់ ក្របី ធនញ្ជ័យ ដឹក យកមកដល់  ក៏ ទ្រង់ បង្គាប់ ធនញ្ជ័យ ថា  ឱ្យ យក ក្របី អាឯង ឱ្យ វា ជល់ នឹង មើល  ទើប ធនញ្ជ័យ ដឹក កូនក្របី ទៅ ទៀប ក្របី ធំ នោះ ឯង  ឯ កូនក្របី នោះ  វា មើលទៅ ឃើញ ក្របី ធំ នោះ ហើយ  វា ស្មាន ថា ជា មេវា  វា ក៏ រត់ ទៅ បៅ ពង ផ្លោក ក្របី នោះ ។  ឯ ក្របី ធំ នោះ វារ សើប  វា ក៏ ស្ទុះ បោល ដាច់ ខ្សែ នឹង ចាប់ ក៏ មិន បាន  ឯធនញ្ជ័យ ស្រែក ថា  ចាញ់ ហើយ ៗ កូនក្របី នោះ ក៏ បោល តាម ក្របី ឈ្មោល នោះ ឯង  ព្រោះ វា ថា ជា មេ របស់ វា  ព្រះមហាក្សត្រ ទតទៅ ឃើញ ថា  ក្របី ព្រះរាជ ទ្រព្យ នោះ វា បោល ទៅ  ហើយ ឃើញ កូនក្របី បោល តាម ពីក្រោយ ដូច្នោះ  ក៏ អៀន ក្នុង ព្រះហឫទ័យ ណាស់ ។
ហើយ ស្ដេច មាន ព្រះបន្ទូល ប្រាប់ អស់ នា ហ្មឺន ឱ្យ ឃាត់ ធនញ្ជ័យ កុំ ឱ្យ ចូល ព្រះរាជ វាំង ឡើយ  បើ នរណា វា ឱ្យ ធនញ្ជ័យ ចូលក្នុង វាំង  អញ នឹង យក ទោស ខុស មិន លែង ឡើយ  មាន ព្រះបន្ទូល ហាម ហើយ  ស្ដេច ចូល ទៅក្នុង ដំណាក់ វិញ  ឯអស់ នា ហ្មឺន ហៅ ធនញ្ជ័យ មក ប្រាប់ ថា  ត្បិត ស្ដេច ទ្រង់ បង្គាប់ឱ្យ ប្រាប់ អាជ័យ ឯង ថា  ពី ថ្ងៃ នេះ ទៅដល់ ១០ ឆ្នាំ  កុំ ឱ្យ ចូលក្នុង ព្រះរាជ វាំង ទៀត  បើ ឯង មិន ស្ដាប់ ឯង នឹង បាន សេចក្ដីខុស មិន ខាន ឡើយ  ឯធនញ្ជ័យ ស្ដាប់ ហើយក៏ ស្ងៀម ទៅ  ហើយ លាចេញ  ដើរ ទៅ ផ្ទះ អាត្មា វិញ  លុះ យូរ ប្រមាណ បាន បួន ថ្ងៃ នឹង ដល់ ថ្ងៃ សីល  ស្ដេច នឹង និមន្ដ លោកគ្រូ សង្គ្រាជ  ចូលទៅ ទេសនា  ធនញ្ជ័យ ដឹង ដូច្នោះហើយ  ដើរ ទៅ អង្គុយ ក្នុង សាលា  ជួប នឹង នា ហ្មឺន មុខ មន្ត្រី តូច ធំ  ជុំគ្នា ច្រើន  ហើយ ធនញ្ជ័យ ធ្វើជា ស្រដី ថា  ក្នុង ថ្ងៃ សីល នេះ ស្ដេច នឹង ហៅ អញ ទៅក្នុង វាំង មិន ខាន ឡើយ  ឯអស់ នា ហ្មឺន ឮ ធនញ្ជ័យ ថា ដូច្នោះហើយ  ក៏ សើច ទាំងអស់ គ្នា ហើយ ថា  អើអាជ័យ គេ ចូលទៅ បាន មែន ហើយ  ថា ដូច្នោះហើយក៏ ចុះ ដើរ ទៅ ផ្ទះ ដទៃ ៗ  ឯធនញ្ជ័យ ក៏ ទៅ ផ្ទះ វិញ  លុះ ដល់ ព្រឹក ឡើង នោះ  ជា ថ្ងៃ សីល  ស្ដេច ឱ្យ ទៅ និមន្ដ លោក សង្គ្រាជ ចូល ទេសនា ក្នុង ព្រះរាជ វាំង  ឯធនញ្ជ័យ ក៏ ទៅ អង្គុយ ចាំ ផ្លូវ លោក សង្គ្រាជ  លោកគ្រូ សង្គ្រាជ ក៏ ដើរ តាម ផ្លូវ ទៅ ជួប នឹង ធនញ្ជ័យ  ឯធនញ្ជ័យ មើលឃើញ លោកគ្រូ សង្គ្រាជ ដើរ មកដល់ ហើយ  ក្រាប ថ្វាយបង្គំទូល ថា  សូម លោក គ្រូ មេត្តា ឈប់ សិន  ត្បិត ខ្ញុំ ដឹងការ មួយ ជា មន្ទិល  ខ្ញុំ នឹង ទូល ឱ្យ ជ្រាប លោកគ្រូ សង្គ្រាជ ស្ដាប់ ហើយក៏ ឈប់ នៅ  ឯធនញ្ជ័យ ក៏ ដើរ ទៅ ជិត ទូល ថា  មើលទៅ សក់ ក្បាល ខ្ញុំ ដូចជា សក់ ក្ងោក  មើលទៅ មុខ លោកគ្រូ គ្រាន់តែ ជា គូថ ខ្ញុំ  ឯ លោកគ្រូ សង្គ្រាជ ស្ដាប់ ហើយ ខ្ញាល់ នឹង ធនញ្ជ័យ ដៀល មុខ ដូច្នោះ  ហើយ លោក មាន ថេរ ដីកា ថា  អញ នឹង ទៅ ទូល ព្រះមហាក្សត្រ  លុះ ទៅដល់ ជួប នឹង ស្ដេច ហើយ ថ្វាយ ព្រះពរ ទូល ថា  ត្បិតអាជ័យ វា ស្រដី ឱ្យ អាត្មាភាព ថា  មើលទៅ សក់ ខ្ញុំ ដូច សក់ ក្ងោក  មើលទៅ មុខ លោក គ្រាន់ ជា គូថ ខ្ញុំ  សូម មហា រាជយក ធនញ្ជ័យ មក ជំនុំជំរះ ឱ្យ អាត្មាភាព ដូច្នោះ ទៀត  ព្រះមហាក្សត្រ ស្ដាប់ ថេរ ដីកា លោកគ្រូ សង្គ្រាជ ដូច្នោះហើយ  ស្ដេច ត្រាស់ ប្រើ មហាតលិក ម្នាក់ ឱ្យ ទៅ ហៅ ធនញ្ជ័យ ឱ្យ ចូលទៅ គាល់ ស្ដេច ឱ្យ ឆាប់  កុំ យូរ ឡើយ  ឯ ចៅធន ញ្ជ័យ ស្រដី ឱ្យ លោក ដូច្នោះហើយ  ទៅ អង្គុយ នៅ សាលា ជាមួយ អស់ នា ហ្មឺន ហើយ ថា បន្តិច ទៅ ស្ដេច នឹង ឱ្យ មក ហៅ  អញ ខ្ញុំ នឹង ចូលទៅ គាល់ មិន ខាន ឡើយ  កាលណា ឮ ធនញ្ជ័យ ស្រដី ដូច្នោះហើយ  នា ហ្មឺន ទាំងអស់ នោះ ស្រដី ចំអក ថា  មែន ហើយ បន្តិច គេ ចូលទៅ គាល់ ហ្លូង មិន ខាន ឡើយ  បម្រើ នោះ ដើរ ទៅដល់ ឃើញ ធនញ្ជ័យ ហើយ ប្រាប់ ថា  ត្បិត ព្រះករុណា មាន ព្រះបន្ទូល ឱ្យ ហៅ ជ័យ ឯង ទៅ ឥឡូវនេះ កុំ ខាន  ធនញ្ជ័យ ស្ដាប់ ហើយក៏ ប្រាប់ អស់ នា ហ្មឺន ថា  ខ្ញុំ ថា ម្ចាស់ នឹង ឱ្យ ហៅ ខ្ញុំ ចូលទៅ វាំង មិន ខាន  អស់ លោក មិន ជឿ ខ្ញុំ  ថា ហើយ ធនញ្ជ័យ ក៏ ចុះ តាម បម្រើ ចូល ទៅក្នុង វាំង  ទៅដល់ ក្រាប ថ្វាយបង្គំ ហើយ ស្ងៀម នៅ  ឯ ព្រះមហាក្សត្រ ទតទៅ ឃើញ ធនញ្ជ័យ មកដល់  ហើយ មាន ព្រះបន្ទូល សួរ ថា  អាជ័យ ឯង បាន ស្រដី ថា ដូចម្ដេច  ឱ្យ លោក សង្គ្រាជ មែន ឬ  ឯធនញ្ជ័យ ទូល ថា  ទូលព្រះបង្គំ ថា មែន  តែ នឹង ដៀល ត្មេះ លោក ក៏ ទេ  ថា នោះ ជា ឱ្យ ខ្លួនខ្ញុំ ទូលព្រះបង្គំ ទេ តើ  ត្បិត លោក ចូលក្នុង វាំង  ឯខ្លួន ទូលព្រះបង្គំ មិន បាន ចូល  បានជាទូលព្រះបង្គំ ថា  មើល សក់ ក្បាល ខ្ញុំ ដូច សក់ ក្ងោក  មើលទៅ មុខ លោកគ្រូ គ្រាន់តែ គូថ ខ្ញុំ  ព្រះមហាក្សត្រ ស្ដាប់ ហើយ  មាន ព្រះបន្ទូល នឹង លោក សង្គ្រាជ ថា  លោក កុំ ខ្ញាល់ នឹង អាជ័យ ឡើយ  វា ថា ជា ឧបមា ខ្លួន វា ទេ  ហើយ ស្ដេច បណ្ដេញ ថា  អាជ័យ ឯង កុំ ចូលមក ក្នុង វាំង អញ ទៀត  ធនញ្ជ័យ ស្ដាប់ ហើយក៏ ថ្វាយបង្គំ លា ទៅ ផ្ទះ វិញ  ស្ដេច មាន ព្រះបន្ទូល ដូច្នោះហើយ  គិត ក្នុង ព្រះហឫទ័យ ថា  ឥត អ្នកណា ដេញ ប្រាជ្ញា វា បាន  អញ ហាម មិន ឱ្យ វា ចូល វាំង  ឥឡូវនេះ វា ចូល បាន  មិន មាន ទើស  ត្បិត ប្រាជ្ញា វា មាន ។
ក្រោយមក ស្ដេច មាន ព្រះបន្ទូល បង្គាប់ ថា  ឱ្យ អស់ ស្រី នៅក្នុង វាំង ទៅ ជុះ អាចម៍ ដាក់ ផ្ទះ អាជ័យ  បើ វា ថា ដូចម្ដេច ឱ្យ ចាប់ យក ទោស ខុស ឯ ស្រី អ្នក ក្នុង វាំង បាន ឮ ព្រះបន្ទូល បង្គាប់ ដូច្នោះហើយ  ក៏ បបួលគ្នា ទៅ ជុះ អាចម៍ ដាក់ ផ្ទះ ធនញ្ជ័យ  ទៅដល់ ហើយ ប្រាប់ ធនញ្ជ័យ ថា  ត្បិត ម្ចាស់ លោក ឱ្យ មក ជុះ អាចម៍ ដាក់ ផ្ទះ ជ័យ ឯង  ឯធនញ្ជ័យ ស្ដាប់ ហើយក៏ ឆ្លើយ ថា  បើ មាន ព្រះបន្ទូល ដូច្នោះហើយ  ខ្ញុំ មិន ហ៊ាន ឃាត់ ទេ  តាម ចិត្ត អស់ អ្នក ចុះ  បើ ចង់ ជុះ ក៏ ជុះ ចុះ  តែ ជុះ កុំ នោម  បើ នោម ផង ហៅ ល្មើស ព្រះបន្ទូល  ខ្ញុំ មិន ព្រម ទេ  អស់ អ្នក ទាំងនោះ ស្ដាប់ ធនញ្ជ័យ ថា ដូច្នោះហើយ  ដ៏ បបួលគ្នា ជុះ អាចម៍ ដាក់ ផ្ទះ ធនញ្ជ័យ  តាម ព្រះបន្ទូល ស្ដេច បង្គាប់ នោះ  ឯធនញ្ជ័យ ក៏ ដើរ មើល  ហើយ ឃើញ នោម ផង  ធនញ្ជ័យ វាយ អស់ ស្រី ដែល ជុះ ហើយ នោម ផង  អស់ ស្រី ទាំងនោះ ដឹង ធនញ្ជ័យ វាយ ដូច្នោះហើយ  ក៏ រត់ ទៅ ទូល ស្ដេច ឱ្យ ទ្រង់ ជ្រាប  លុះ ទៅដល់ ហើយ ក្រាប ថ្វាយបង្គំទូល ថា ត្បិត ម្ចាស់ ប្រើ ឱ្យ ទៅ ជុះ អាចម៍ ដាក់ ផ្ទះ ធនញ្ជ័យ  អស់ យើងខ្ញុំ ទៅ ជុះ ដាក់ តាម ព្រះបន្ទូល  ឥឡូវនេះ ធនញ្ជ័យ វាយ អស់ យើងខ្ញុំ  វា ថា វា ឱ្យ ជុះ ដាក់ ផ្ទះ វា  សូម ទ្រង់ ជ្រាប  ព្រះមហាក្សត្រ ស្ដាប់ ហើយ ត្រាស់ ថា  ឱ្យ អស់ ទាហាន ចាប់ យក អាជ័យ យកមក ជំនុំ  ឯអស់ ទាហាន ស្ដាប់ ព្រះបន្ទូល ដូច្នោះហើយក៏ ទៅ ចាប់ ធនញ្ជ័យ ដូច ព្រះបន្ទូល  លុះ ទៅដល់ ផ្ទះ ធនញ្ជ័យ  ក៏ ឡើង ទៅ លើ ផ្ទះ ចាប់ ធនញ្ជ័យ ចង  រួច ប្រាប់ ថា  ត្បិត ស្ដេច មាន ព្រះបន្ទូល ឱ្យ មក ចាប់ យក ឯង ទៅ  ព្រោះ ទ្រង់ ខ្ញាល់ ណាស់  ឯធនញ្ជ័យ ស្ដាប់ ហើយ គិត ថា  បើ ដូច្នោះ នឹង គិត កុំ ឱ្យ វា ចង អញ បាន  គិត ស្រេច ហើយក៏ ថា  អស់ ទាំង អ្នកឯង នឹង ចង អញ នេះ មិន បាន ទេ  តែ អញ ថា ឱ្យ ឯង ស្លាប់  ឯង នឹង ស្លាប់ មិន ខាន  ឯង មិន ដឹង ទេ  នេះ ឯង ហើយ  ឈ្មោះ ធន ញ្ជ័យ អ្នកប្រាជ្ញ  សូវ លែង វិញ ជា  ឯអស់ ទាហាន ទាំងអស់  ស្ដាប់ពាក្យ ធនញ្ជ័យ ហើយក៏ មិន ហ៊ាន ចង ដៃ ធនញ្ជ័យ  ហើយ ស្រាយ ចេញ  ឯធនញ្ជ័យ ក៏ ដើរ ជើង ទទេ  ទៅដល់ ហើយ ក្រាប ថ្វាយបង្គំ ស្ងៀម នៅ ចាំ ស្ដាប់ ព្រះបន្ទូល  ឯ ព្រះមហាក្សត្រ ទតមក ឃើញ ធនញ្ជ័យ មកដល់ ហើយ មាន ព្រះបន្ទូល បណ្ដឹង ថា  អាជ័យ ដូចម្ដេច ក៏ បាន ជា អាឯង ដេញ វាយ អស់ សាវឡឹក ដែល អញ ឱ្យ ទៅ ជុះ អាចម៍  ដាក់ ផ្ទះ អាឯង នោះ  តើ អាឯង ខុស  ឬ អាឯង ត្រូវ  ទើប ធនញ្ជ័យ យក សេចក្ដីក្រាបទូល ថា  បានជាទូលបង្គំ ជា ខ្ញុំ វាយ នោះ  ត្បិត អស់ លោក សាវឡឹក ធ្វើ ល្មើស ព្រះបន្ទូល  ខុស មិន ត្រូវ  ត្បិត ទ្រង់ បង្គាប់ ថា  ឱ្យ ទៅ តែ ជុះ អាចម៍ ទេ  នឹង មាន ព្រះបន្ទូល ថា  ឱ្យ ទៅ នោម ឯណា  ឥឡូវនេះ អស់ អ្នក ទាំងនោះ ទៅ ជុះ ផងនោម ផង  ហេតុ ដូច្នោះ បានជា ខ្ញុំ វាយ  សូម ទ្រង់ ជ្រាប ។  ឯ មហាក្សត្រ ស្ដាប់ ហើយក៏ ស្ងៀម  ពុំ មាន ព្រះបន្ទូល ថា អ្វី ៗ ឡើយ  និង យក ទោស ធនញ្ជ័យ មិន បាន ។
លុះ ឯ ក្រោយ ទៀត  ឮ ល្បី ទៅដល់ ស្រុក ចិន ថា  ស្រុក ខ្មែរ មាន អ្នកប្រាជ្ញ ម្នាក់ មាន ប្រាជ្ញា ណាស់  មិន មាន អ្នក ឯណា នឹង ផ្ចាញ់ ប្រាជ្ញា បាន  ស្ដេច ស្រុក ចិន គិត នឹង អស់ នា ហ្មឺន ថា  យើង នឹង គិត ធ្វើ ចំណោទ ទៅ ឱ្យ អ្នកប្រាជ្ញ ស្រុក ខ្មែរ រក  ស្ដេច ក្រុន ចិន  និង អស់ នា ហ្មឺន ឱ្យ រក ផ្លែ ឪ ឡឹក ៣  ត្បិត ពូជ ឪឡឹក ក្នុង ស្រុក ចិន នោះ មាន ៣ យ៉ាង  មួយ យ៉ាង នោះ ក្នុង ផ្លែ ១  មាន គ្រាប់ តែ ១  ផ្លែ មួយ ទៀត មាន គ្រាប់ ពីរ  ផ្លែ មួយ ទៀត មាន គ្រាប់ បី  ស្ដេច ស្រុក ចិន ឱ្យ រៀបចំ សំពៅ ៥០០  ក្នុង សំពៅ មួយ មាន ចិន ៥០០ ជា ចំណុះ  សំពៅ គ្រប់ ទាំង ៥០០ សំពៅ  ហើយ ធ្វើ សំបុត្រ រាជសារ  ក្នុង សេចក្តីសំបុត្រ ថា  ត្បិត ស្រុក ខ្មែរ មាន អ្នកប្រាជ្ញ មាន ប្រាជ្ញា ណាស់  ឈ្មោះ ធន ញ្ជ័យ  បើ ដូច្នោះ  ស្ដេច ស្រុក ចិន ឱ្យ នាំ ផ្លែ ឪ ឡឹក បី មក នឹង សំពៅ ៥០០  ក្នុង សំពៅ ៥០០ មាន មនុស្ស ៥០០ គ្រប់ សំពៅ  នាំមក ឱ្យ អ្នកប្រាជ្ញ ស្រុក ខ្មែរ ទាយ ផ្លែ ឪ ឡឹក ទាំង បី នេះ  ថា ឪឡឹក ទី មួយ មាន គ្រាប់ ប៉ុន្មាន  បើ អ្នកប្រាជ្ញ ស្រុក ខ្មែរ ទាយ ត្រូវ  នោះ យើង ភ្នាល់ ដាក់ សំពៅ ទាំង ៥០០ នឹង មនុស្ស ទាំងអស់ ក្នុង ចំណុះ  សំពៅ នោះ ផង  បើ អ្នកប្រាជ្ញ ស្រុក ខ្មែរ ទាយ មិន ត្រូវ  យើង នឹង យក ស្រុក ខ្មែរ លុះ ធ្វើ សុភអក្សរ រួចហើយ ឱ្យ នា ហ្មឺន ធំ ម្នាក់  នឹង អ្នកប្រាជ្ញ ម្នាក់ នាំចេញមក  លុះ មកដល់ ហើយ  នាហ្មឺន ចិន នាំ សំបុត្រ ឡើង ក្រាបទូល ស្ដេច ស្រុក ខ្មែរ ៗ ឱ្យ ធនញ្ជ័យ មក  ប្រាប់ ថា  ឥឡូវនេះ  ស្ដេច ស្រុក ចិន នាំសារមក ថា  ឱ្យ ទាយ ផ្លែ ឪឡឹក ក្នុង ផ្លែ មួយ  តើ មាន គ្រាប់ ប៉ុន្មាន  បើ អាឯង ទាយ ត្រូវ ក៏ ហី ទៅ  បើ អាឯង ទាយ មិន ត្រូវ អញ នឹង យក ទោស ដល់ ជីវិត ។  ធនញ្ជ័យ ឮ ហើយ ក្រាបទូល ថា  កុំ ព្រួយ ព្រះរាជ ហឫទ័យ ទូលបង្គំ ធានា ទាយ ឱ្យ ត្រូវ  ប៉ុន្តែ ក្នុង ចិត្ត ធន ញ្ជ័យ ភ័យ ណាស់ ដែល បាន ជា អួត ថា ជា អ្នក មាន ប្រាជ្ញា យូរ មកហើយ ៗ ធន ញ្ជ័យ លាទៅ ផ្ទះ វិញ  លុះ ទៅដល់ ផ្ទះ ធន ញ្ជ័យ ដេក គិត រក ប្រាជ្ញា នឹង ទាយ ផ្លែ ឪ ឡឹក នោះ  ដេក អត់ បាយ អំពី ព្រឹក  លុះត្រាតែ ល្ងាច ហើយ  ធនញ្ជ័យ នឹង គិត រក មិន ឃើញ  ក៏ គិត ថា  ឥឡូវនេះ ស្ដេច ឱ្យ ដោះ ប្រស្នានឹង ស្ដេច ក្រុង ចិន  បើ ដោះ មិន រួច  ស្ដេច នឹង សម្លាប់  បើ ដូច្នោះ អញ គង់តែ នឹង ស្លាប់  អញ មុជទឹក ឱ្យ ស្លាប់ ទៅ ទើប ជា ។  លុះ ដល់ ព្រលប់ យប់ ងងឹត  ធនញ្ជ័យ ចុះ ទៅ កំពង់ទឹក  ហើយ ចុះ ទៅ មុជ  ដើម្បីឱ្យ ស្លាប់ ក្នុង ទឹក ដល់ មុជទឹក ទៅ ចេះ អណ្ដែត ខ្លួន ឡើង ហើយ រសាត់  ទៅដល់ ចង្កូត សំពៅ ចិន  ធនញ្ជ័យ កាន់ ចង្កូត សំពៅ នោះ បាន ឭ នា ម៉ឺន ចិន  នឹង អ្នកប្រាជ្ញ ស្រុក ចិន និង អ្នកប្រាជ្ញ ស្រុក ចិន និយាយ គ្នា នៅក្នុង  បាត សំពៅ ថា  បើ យើង ធ្វើ ប្រស្នា ឪឡឹក ហើយ  តើ យើង ធ្វើ ប្រស្នា អ្វី តទៅទៀត  ត្បិត ឪ ឡឹក នេះ ផ្លែ វា តែ បី  ផ្លែ ១ គ្រាប់ ១  ផ្លែ មួយ ទៀត គ្រាប់ ២  ផ្លែ មួយ ទៀត គ្រាប់ ៣ ប៉ុណ្ណោះ  យើង គិត ធ្វើ ប្រស្នាពីរ បី យ៉ាងទៀត បំណាច់ ស្ដេច ប្រើ មក  បើ គេ ទាយ ត្រូវ មួយ យ៉ាង  នៅ មួយ យ៉ាងទៀត  កុំ ឱ្យ តែ មួយ យ៉ាង ហើយ អស់ ទៅ តែម្ដង  ហាក់ ជាប្រាជ្ញ យើង តិច ណាស់  ឯ អ្នកប្រាជ្ញ ស្រុក ចិន ឆ្លើយ ឡើង ថា  យើង ចំណោទ ពីរ បី យ៉ាងទៀត ។  នា ម៉ឺន អស់ នោះ សួរ ថា  ចំណោទ អ្វី ទៀត ។  អ្នកប្រាជ្ញ ថា  យើង និយាយ គ្នា នេះ  កុំ ឱ្យ នរណា ដឹង ក្រែង មាន មនុស្ស មក លបស្ដាប់  ហើយ នា ម៉ឺន  និង អ្នកប្រាជ្ញ រកមើល មនុស្ស គ្មាន  ក៏ បបួលគ្នា និយាយ ពី ប្រស្នាពីរ បី យ៉ាង នេះ  អ្នកប្រាជ្ញ និយាយ ថា  យើង យក សាច់ ជ្រូក ១ នាឡិ  ឱ្យ ស្ដេច ស្រុក ខ្មែរ ទុក សោយ បាន ពីរ ឆ្នាំ  កុំ ឱ្យ ប្រឡាក់ អំបិល  កុំ ឱ្យ ធ្វើ ងៀត  ឱ្យ ទុក ជា សាច់ ស្រស់ ស្ដេច សោយ បាន ពីរ បី ឆ្នាំ កុំ ឱ្យ ស្អុយ ខូច  នា ម៉ឺន សួរ ថា  ធ្វើ ដូចម្ដេច នឹង បាន ពីរ ឆ្នាំ  សាច់ ជ្រូក ១ នាឡិ ប៉ុណ្ណោះ ។  អ្នកប្រាជ្ញ ឆ្លើយ ថា  បើ ដល់ ជិត ថ្ងៃ នឹង ជាប់ ឆ្នាំ  នឹង ចូល ឆ្នាំ ថ្មី  យើង យក សាច់ ជ្រូក មក ទុក ស៊ីតែ ពីរ បី ថ្ងៃ ក៏ រាប់ ជា ពីរ ឆ្នាំ  ត្បិត ឆ្នាំ ចាស់ មួយ ថ្ងៃ  ឆ្នាំ ថ្មី មួយ ថ្ងៃ  ត្រូវ ជា ពីរ ឆ្នាំ  បើ អ្នកប្រាជ្ញ ស្រុក ខ្មែរ រក មិន ឃើញ  យើង នឹង យក នគរ ជា ចំណុះ យើង ។  មួយ ទៀត នោះ  យើង ឱ្យ មនុស្ស ចាប់ ចាប មួយ មក  ហើយ យក ទៅ ឱ្យ ស្ដេច ស្រុក ខ្មែរ  ឱ្យ រៀប ធ្វើ សម្ល យកមក ឱ្យ ពល យើង ក្នុង សំពៅ ទាំង ៥០០ ស៊ី ឱ្យ ឆ្អែត  នា ម៉ឺន ទាំងអស់ នោះ សួរ ថា  ដូចម្ដេច សត្វ តូច ១  ហើយ យក ទៅ ធ្វើ សម្ល ម្ហូប មក ឱ្យ ពល យើង ទាំងអស់ ស៊ីឱ្យ ឆ្អែត បាន  អ្នកប្រាជ្ញ នោះ  ប្រាប់ ថា  បើ គេ មាន ប្រាជ្ញ  គេ ឱ្យ យក ម្ចុលមក ឱ្យ យើង ដំធ្វើជា ពូ ថៅ ធំ ១  និង យក ទៅ ពុះ កាប់ យក សាច់ ស្ល ឱ្យ ពល ស៊ី ។  មួយ ទៀត យើង បង្គាប់ ស្ដេច ស្រុក ខ្មែរ ឱ្យ ធ្វើ យុថ្កា បាន ៥០  និង យកមក បោះចត សំពៅ យើង ឱ្យ គ្រប់ ៥០០  ឱ្យ ធ្វើ ក្នុង ថ្ងៃ មួយ ឱ្យ រួច  ក្នុង យុថ្កា មួយ ទំហំ ៣ ចាប់ ។  នា ម៉ឺន សួរ ថា  ធ្វើ ដូចម្ដេច នឹង ធ្វើ យុថ្កា ដល់ ៥០០ ឱ្យ រួច ក្នុង មួយ ថ្ងៃ នោះ ។  អ្នកប្រាជ្ញ នោះ ថា  ឱ្យ យក ចំបើង មក ចង ធ្វើជា រាង យុថ្កា ហើយ ដាក់ លើ ដី  យក ភ្លើង ដុត ឱ្យ ឆេះ ទៅ នៅតែ ផេះ ចំបើង ជាប់ នឹង ដី  ហើយ ហៅ មនុស្ស ឱ្យ មក សែង យក ទោបោះ ចង សំពៅ  បើ ជា អ្នកប្រាជ្ញ មែន  ធ្វើ យ៉ាង នេះ  ទើប ទល់ប្រាជ្ញ គ្នា បាន ។  ឯ នា ម៉ឺន ឭ អ្នកប្រាជ្ញ ប្រាប់ សព្វគ្រប់ ដូច្នោះ  មាន ចិត្ត ត្រេកអរ ណាស់  ថា ស្រុក ខ្មែរ មុខ ជា បាន ក្នុង កណ្ដាប់ដៃ យើង មិន ខាន ។  ឯធនញ្ជ័យ តោង ចង្កូត សំពៅ ចាំ ប្រុង ត្រចៀក ស្ដាប់ សព្វគ្រប់ គ្មាន ខ្វះ  ឡើយ  ដល់ នា ម៉ឺន និង អ្នកប្រាជ្ញ ស្រុក ចិន លែង និយាយ គ្នា  ធន ញ្ជ័យ មុជ ហែល មក ឯ កំពង់វិញ  ហើយ ដើរ ឡើង ទៅ លើ ផ្ទះ  មាន ចិត្ត អរ ណាស់  អញ អស់ ស្លាប់ នេះ គឺ ទេវតា ជួយ អញ មិន ឱ្យ ស្លាប់  លុះ វេលា កាលណា  នា ម៉ឺន ចិន  និង អ្នកប្រាជ្ញ យក ផ្លែ ឪ ឡឹក ទាំង បី ឡើង អំពី សំពៅ  ចូលទៅ គាល់ ស្ដេច ស្រុក ខ្មែរ  ក្នុង ព្រះរាជ រោង  ស្ដេច ឱ្យ ហៅ ធនញ្ជ័យប្រជុំ អស់ នា ម៉ឺន មុខ មន្ដ្រី ពាសពេញ អស់ រាជ រោង  នា ម៉ឺន ចិន  និង អ្នកប្រាជ្ញ ចិន យក ផ្លែ ឪ ឡឹក ទាំង បី មក ឱ្យ ធន ញ្ជ័យ ទាយ  ឯធន ញ្ជ័យ ទាយ ត្រូវ ទាំងអស់ ។  អ្នកប្រាជ្ញ ស្រុក ចិន  លុះ ដល់ ធនញ្ជ័យ ដោះ ចំណោទ ស្រុក ចិន ដូច យើង និយាយ មកពីមុន គ្មាន សល់  តិច ឡើយ ។  ស្ដេច ខ្មែរ ជ្រាប  អ្នកប្រាជ្ញ ចិន ទល់ប្រាជ្ញ នឹង ធនញ្ជ័យ  ទ្រង់ ឱ្យ យក សំពៅ ទាំង ៥០០ ទុក តែ សំពៅ មួយ ឱ្យ នា ម៉ឺន  និង អ្នកប្រាជ្ញ ចិន ត្រឡប់ ទៅ ស្រុក ចិន វិញ  ហើយ ស្ដេច ប្រទាន រង្វាន់ ឱ្យ ធនញ្ជ័យ ជាច្រើន  ឯ ស្ដេច ស្រុក ចិន ពី ថ្ងៃ នេះ មក  ខ្លាចប្រាជ្ញ ធនញ្ជ័យ មិន ហ៊ាន ឱ្យ មក ចោទប្រស្នាទៀត  ប៉ុន្តែ នឹកខ្ញាល់ ក្នុង ព្រះហឫទ័យ ថា  បើ ឥត ពី ធនញ្ជ័យ ទៅកាលណា  នឹង ឱ្យ ភ្នាល់ ចោទប្រស្នាទៀត ។
លុះ ឯ ក្រោយមក ទៀត  ស្ដេច ស្រុក ខ្មែរ ទ្រង់ ព្រះចិន្ដា គិត ដល់ សេចក្ដីធនញ្ជ័យ ចាញ់ប្រាជ្ញ  ជាច្រើន  ហើយ ក្រែង ធនញ្ជ័យ  ធនញ្ជ័យ នៅជិត វាំង ដណ្ដើម យក រាជសម្បត្តិ  ត្បិតធនញ្ជ័យ មាន ប្រាជ្ញា ច្រើន ណាស់  ស្ដេច មាន ព្រះបន្ទូល ថា  អាជ័យ ឯង នៅ ស្រុក នេះ មិន បាន ទេ  អញ ឱ្យ អាឯង ទៅ នៅ ទន្លេ  មាន ស្រុក ណា នៅ ប្របទន្លេ ទៅ នៅ តាម ចិត្ត អាឯង  កុំ នៅក្នុង ស្រុក នេះ ឡើយ  ធនញ្ជ័យ ស្ដាប់ ព្រះបន្ទូល ហើយ  ក្រាប ថ្វាយបង្គំ លា ទៅដល់ ផ្ទះ ហើយ  និយាយប្រាប់ ម្ដាយ ថា  ហ្លូង មាន ព្រះបន្ទូល ប្រើ ខ្ញុំ ឱ្យ ទៅ នៅ តាម មាត់ ទន្លេ  ឱ្យ ធ្វើ ស្រូវ រកស៊ី តាម ចិត្ត  ឯ ទន្លេ នោះ ឱ្យ ជា របស់ ខ្ញុំ ហើយ  ឯ ម្ដាយ ស្ដាប់ ហើយក៏ ថា  បើ ដូច្នោះ  កូន ទៅ នៅ តាម ព្រះបន្ទូល ចុះ  ឯ ខ្លួន ម្ដាយ នៅ ផ្ទះ នេះ ហើយ  ធនញ្ជ័យ ស្ដាប់ ម្ដាយ ហើយ  ក៏ លា ម្ដាយ ទៅ ប្រាប់ អស់ នា ម៉ឺន  នូវ អស់ រាស្ដ្រ ប្រជា ដែល នៅក្នុង មាត់ ទន្លេ ថា  ត្បិត ហ្លូង មាន ព្រះបន្ទូល ឱ្យ អញ ជា ធំ  ស្រដី ក្នុង ទន្លេ ទាំងអស់ នឹង ធ្វើ ស្រែ ស្រូវ  ឥឡូវនេះ អញ ប្រាប់ អ្នក រាល់គ្នា  បើ ដើរ ជើងទឹក នឹង ប្រាប់ អញ  អញ នឹង កត់ ជា ថ្លៃ ទន្លេ  និង ព្រែក  ទូក ដែល រកស៊ី សព្វ ថ្ងែ នេះ  ព្រះរាជ ទ្រព្យ អំពី ថ្ងៃ នេះ ទៅ  បើ អ្នក ឯណា មិន បាន ចូល មក ប្រាប់ អញ  នឹង បាន សេចក្ដីខុស  អញ នឹង ធ្វើទោស តាម ច្បាប់ មិន ប្រណី ឡើយ  ហើយ ធនញ្ជ័យ យក ដើម ឫស្សី មក ពុះ ជា ចំរៀក តូច ៗ  ត្បាញ ជា ភ្នែក ក្រូច កាត់ ជា ៨ ជ្រុង  ហើយ យក ឫស្សី មួយ ដើម វែង ចង ដាក់ លើ ចុង ឫស្សី  រួច យក ស្លឹក ត្នោត ដេរ ជា កណ្ដប  ហើយ កាត់ ជា ស្លាបទង់ជ័យ  ដោយ លើ ចុង ឫស្សី ធ្វើ ឃ្នាង តូច មួយ  យក ផ្ដៅ ធ្វើជា រំពាត់  ចង ព្យួរ ជាមួយ តម្បាញ ភ្នែក ក្រូច នោះ ឯង  បញ្ឈរ ឡើង  ហើយ ធនញ្ជ័យ ប្រាប់ ថា  នេះ ឈ្មោះ ត្របែង ដៃ  ឱ្យ ចូល ប្រាប់ គយ  បើ រាស្ដ្រ ណា ដើរ ជួញ ប្រែរកស៊ី ឃើញ ត្របែង នេះ  ដៃ គយ ឱ្យ ចូល ប្រាប់ ទើប រួច ទោស  ប្រាម ប្រាប់ ដូច្នោះហើយ  ក៏ ចុះ ទូក ចែវ មើល តាម មាត់ ទន្លេ  ទី ណា មាន ព្រែក  កំពង់ណា ល្មម ធ្វើ ស្រូវ ប្រាំង បាន  លុះ មើល ជុំវិញ ហើយ  មក កត់សម្គាល់ ឱ្យ ឈ្មោះ នៅ ស្ទឹង បារាយណ៍ ទឹក ថា្ល  ស្ទឹង មួយ ទៀត ចុះ មក ក្នុង ទន្លេ ឱ្យ ឈ្មោះ  ចុង ខ្នៀស  មាន ជ្រោយ មួយ ឈ្មោះ ជ្រោយ ស្លាបព្រា ហ្មណ៍  ទើប មាន ព្រែក មួយ ឈ្មោះ ថា  កំពង់ចាម  មាន ព្រែក មួយ ទៀត ឈ្មោះ ថា  កំពង់ភ្លុក  ព្រែក មួយ ទៀត ឈ្មោះ ស្ទឹង ព្រំ ស្រុក  ព្រែក មួយ ទៀត នៅ ថា  ស្ទឹង ក្រែង  មាន ជ្រោយ មួយ ទៀត ឈ្មោះ ថា  ពេជ គ្រី  មាន ព្រែក មួយ ទៀត ឈ្មោះ ថា  ពាមបាំង  មាន ជ្រោយ មួយ ទៀត ហៅ ថា  ប្រទាស់ ឆេះ  មាន បន្លិច មួយ ឈ្មោះ ថា  បន្លិច ច្រកែង  នៅ  បន្លិច ច្រកែង នោះ ខាងឯ មាត់ ទន្លេ ឈ្មោះ នាង សៅ  មាន ព្រែក ឈូងប្រទល់ មាត់ ទន្លេ នោះ  ឈ្មោះ បាយ ក្អែក  មាន កោះ  មួយ ទៀត ឈ្មោះ កោះ ថ្ពាល់ បើ ស  មាន ព្រែក មួយ ទៀត ឈ្មោះ ថា  ព្រែក ខ្សាច់  មាន ស្ទឹង មួយ ឈ្មោះ ពាម សែន  មាន ព្រែក មួយ ឈ្មោះ  ផាត់ សណ្ដាយ  មាន ព្រែក មួយ ឈ្មោះ ព្រែក ស្លូត  មាន ព្រែក មួយ ទៀត ឈ្មោះ  ផ្លូវ ទូក  មាន កោះ មួយ ឈ្មោះ កោះ ក្អែ  មាន ព្រែក ពី ឈ្មោះ ព្រែក គូរ  ១ ព្រែក ប្រមាល់ ១  មាន ព្រែក មួយ  ឈ្មោះ ប្រឡាយ មាស  មាន ព្រែក មួយ ទៀត ឈ្មោះ ព្រែក ក្ងោក  មាន ព្រែក មួយ ឈ្មោះ ព្រែក ចក្រវត្តិ  មាន ព្រែក មួយ ឈ្មោះ ព្រែក កំប៉ោង យោង ទឹក  មាន ព្រែក មួយ ទៀត ឈ្មោះ ព្រែក ខ្សុច  មាន ព្រែក មួយ ទៀត ឈ្មោះ ព្រែក អារ៉ង់  មាន កំពង់មួយ ឈ្មោះ កំពង់ អូរ  មាន កំពង់មួយ ទៀត ឈ្មោះ កំពង់ខ្សាច់ ស  មាន កោះ មួយ ទៀត ឈ្មោះ កោះ  កំញ៉ាន តូច  មាន កំពង់មួយ ទៀត ឈ្មោះ កំពង់ព្រះ  មាន កំពង់មួយ ទៀត ឈ្មោះ  កំពង់អណ្ដូង  មាន កោះ មួយ ទៀត ឈ្មោះ កោះ  ឆ្នុក ទ្រូ  មាន ព្រែក មួយ ឈ្មោះ ព្រែក ស្លាម ធ្លក  មាន កំពង់មួយ ឈ្មោះ កំពង់ស្វាយ ក្រអែ  មាន ជ្រោយ មួយ ឈ្មោះ  ជ្រោយ ព្រះ  ផ្ដៅ  មាន កំពង់មួយ ឈ្មោះ កំពង់ខ្សាច់ ល្អិត  មាន កំពង់មួយ ឈ្មោះ កំពង់ ផ្លូវ ធំ  មាន ជ្រោយ មួយ ឈ្មោះ  ជ្រោយ ចាហឹង  មាន កំពង់មួយ ឈ្មោះ កំពង់ហ្លូង  មាន កំពង់មួយ ឈ្មោះ  កំពង់ប្រាក់  មាន កំពង់មួយ ឈ្មោះ កំពង់ទួល  មាន ស្ទឹង មួយ ឈ្មោះ ពាម ព្រះស្ទឹង  មាន ជ្រោយ មួយ ឈ្មោះ ជ្រោយ សន្លុង តិច ១  ឈ្មោះ  សន្លុង ធំ  មាន ជ្រោយ មួយ  ឈ្មោះ ជ្រោយ ស្លាប ស្ទាំង  មាន ជ្រោយ មួយ ឈ្មោះ  ជ្រោយ កំញ៉ាន ធំ  មាន ស្ទឹង មួយ ឈ្មោះ ស្ទឹង ដូន ទ្រី  មាន ស្ទឹង មួយ ឈ្មោះ ពាម មាត់ ពីរ  ឱ្យ ជុំ ទន្លេ  ហើយ ធនញ្ជ័យ វិល មក ឯ កំពង់ប្រាក់  វិល មើល ទី និង ធ្វើ ស្រែ  ហើយ ដើរ ឡើង ទៅ ព្រៃ មើល ស្ទឹង នោះ  ល្មម នឹង ធ្វើ ស្រែ បាន  ទឹក មាន ច្រើន បានជា ឱ្យ ឈ្មោះ បរិបូរណ៍  អំពី ថ្ងៃ នោះ ឯង ទើប ឱ្យ ទូល មួយ  ជា ឯ កើត ស្ទឹង ខាងត្បូង ឈ្មោះ  ទូលរកា  ខាងត្បូង ទូលរកា នោះ  មាន វាល មួយ ធំ  ល្មម ធ្វើ ស្រែ សាប បាន  បានជា ឱ្យ ឈ្មោះ ថា  វាល អង្កាម  ត្បិតធនញ្ជ័យ យក អង្កាម ទៅ បាយ ពេញ វាល នោះ ឯង  ឯ ទន្លេ នោះ ធន ញ្ជ័យ ហៅ ថា  វាល ភក់  ហើយ យក អង្កាម ទៅ បាច ពេញ ទន្លេ នោះ ឯង  ហើយ គាត់ ឱ្យ ហៅ ឈ្មោះ ថា  ទន្លេ សាប  ហើយ ធនញ្ជ័យ ឱ្យ ហាមប្រាម ថា  បើ នរណា ចែក ទូក ឱ្យ ប្រយ័ត្ន ក្រែង វា ខូច សំណាប អញ  បើ មិន ស្ដាប់ អញ នឹង ចាប់ឱ្យ សង  ហើយ លក់ ជា ប្រាក់ តម្លឹង ៣០ ដាច់ សូរិល ខ្លួន ១  ទូក ១ ។
ឯអស់ រាស្ត្រ ចែករកស៊ី ក្នុង ទន្លេ  នោះ ជាច្រើន  នឹង ចែក ទៅ ឯណា ឱ្យ ចៀស ពី សំណាប នោះ មិន បាន  ធនញ្ជ័យ ក៏ ចាប់ ទូក អំបាល នោះ ថា  ចែវ ចូល ក្នុង សំណាប  លក់ យក ប្រាក់ បាន ទូក  ១ ជា ប្រាក់ ៣០ នោះ ឯង  ឯអស់ រាស្ដ្រ នោះ ខឹង ហើយ  បបួល គ្នា ឡើង ទៅ ក្រាបទូល ថា  ត្បិតធនញ្ជ័យ ធ្វើ ស្រែ ក្នុង ទន្លេ នោះ  ហើយ យក អង្កាម ទៅ បាច ពេញ អស់ ទន្លេ  ហើយ ប្រាម ប្រាប់ អស់ យើងខ្ញុំ ថា  កុំ ឱ្យ ចូលក្នុង សំណាប នោះ បើ ចូល នឹង ចាប់ លក់ យក ជា ប្រាក់ តម្លឹង ទូល  ១  បើ ដូច្នោះ យើងខ្ញុំ ពុំ សុខចិត្ត ឡើយ  សូម មេត្តា ឱ្យ កោះ ធន ញ្ជ័យ ជំនុំឱ្យ ទាន បាន ដឹង ដំណើរ  ត្បិត យើងខ្ញុំ មិន ដែល ឭ ព្រះបន្ទូល ថា  មាន ច្បាប់ ចាប់ លក់ យក ប្រាក់ ហូត យក ពន្ធ រទេះ គ្រប់ ទំនិញ  ក្នុង ព្រះនគរ  ដូច ធនញ្ជ័យ ថា នោះ ទេ  ព្រះមហាក្សត្រ ស្ដាប់ ហើយក៏ ឆ្ងល់ ព្រះហឫទ័យ នឹង ធនញ្ជ័យ ណាស់  ហើយ ត្រាស់ ប្រើ អាមាត្យ មួយ នាក់ ថា  អាឯង ទៅ ហៅ អាជ័យ មក ឱ្យ ឆាប់  កុំ បង្អង់ យូរ ឡើយ  អាមាត្យ ស្ដាប់ ព្រះបន្ទូល ហើយ  ក៏ ក្រាប ថ្វាយបង្គំ លា  ដើរ ទៅ រក ធនញ្ជ័យ  ឃើញ ហើយក៏ ប្រាប់ ថា  ត្បិត មាន ព្រះបន្ទូល ពិសេស ឱ្យ មក ហៅ ធនញ្ជ័យ ឯង  ឱ្យ ទៅ ជាមួយនឹង យើង  ជា ព្រះរាជ បម្រើ នេះ កុំ ខាន ឡើយ  បើ ខាន នឹង ខុស ធនញ្ជ័យ ឯង  ធនញ្ជ័យ ស្ដាប់ ហើយក៏ ស្លៀកពាក់ សំពត់ អាវ  រួចហើយ ក៏ ដើរ ទៅ ជាមួយ បម្រើ នោះ ឯង  លុះ ទៅដល់ ហើយ  ក៏ ចូលទៅ ក្រាប ថ្វាយបង្គំ គាល់ ស្ងៀម  នៅ ចាំ ស្ដាប់បន្ទូល ។  ឯ ព្រះមហាក្សត្រ ទត ឃើញ ធនញ្ជ័យ មកដល់ ហើយ  ក៏ មាន ព្រះបន្ទូល សួរ ថា  អាជ័យ អញ ឱ្យ អាឯង  ទៅ នៅ ទន្លេ  ឱ្យ រកស៊ី ធ្វើ ស្រេយក ស្រូវ  ឥឡូវនេះ អាឯង ទៅ ធ្វើ ដូច្នោះ  តើ អាឯង គិត ដូចម្ដេច  បើ ដូច្នោះ ឯង ថា មក អញ នឹង ស្ដាប់  ទើប ធនញ្ជ័យ ថា  ពុំ ចេះ នឹង ទ្រង់ អស់ ព្រះមេត្តា នឹង អស់ ទាំងនេះ  ទូលព្រះបង្គំ ជា ខ្ញុំ គិត ឃើញ ថា  កើត ជា នគរ មាន ស្ដេច សោយ រាជ្យ ហើយ  ឱ្យ ចង ជា ច្បាប់ ប្រាប់ អស់ នា ម៉ឺន នូវ ពល ឱ្យ បាន ដឹង  នេះ ឯង ជា ពន្ធ ព្រះរាជ ទ្រព្យ  ឱ្យ បាន ដឹង ថា  ច្បាប់ ជំនុំសេចក្តីស្រដី គ្រប់ មុខ  ឱ្យ នា ម៉ឺន ធំ តូច ដឹង ជា សណ្ដាប់  ប្រាប់ អស់ រាស្ដ្រ នៅ ស្រុក ក្រៅ  ឱ្យ ចិញ្ចឹម ចៅហ្វាយ ស្រុក  ស្នង ក្រលា ពាស  ជំទប់  ចៅ មឿង  មេ ស្រុក  ទើប ឱ្យ បាន ដឹង អំពី ខេត្ត ចៅហ្វាយ ស្រុក តូច ស័ក្ដិយស  ខ្នង ពោះ នា ម៉ឺន ក្នុង  ខ្នង ពោះ ចៅហ្វាយ ស្រុក នៅ ក្រៅ ឱ្យ មាន ជា សណ្ដាប់  ប្រាប់ ឈ្មោះ  ចៅហ្វាយ ស្រុក មាន ជា ដូច្នោះ  ឈ្មោះ ខេត្ត ដូច្នោះ  រួច ធនញ្ជ័យ ក្រាបទូល ថា  ខ្ញុំ ទូលបង្គំ នឹង ចង់បាន ទ្រព្យ ខ្លួន ក៏ ទេ  ធ្វើ ដូច្នោះ បានជា អាករ សួយ  រៃ ក្នុង ព្រះនគរ ដាក់ ជា ព្រះរាជ ទ្រព្យ បាន ដឹង ត រៀង ទៅ ។
ស្ដេច ព្រះមហាក្សត្រា ធិរាជ ទ្រង់ ស្ដាប់  ធនញ្ជ័យ ក្រាបទូល ដូច្នេះហើយ  ស្ដេច មាន ព្រះបន្ទូល ថា  អាឯង ថា ដូច្នោះ ត្រូវ ហើយ  តែ ដែល អាលក់ រាស្ដ្រ នៅ ធ្ងន់ ណាស់  អាយក តែបាទ ១ វិញ ។
ឯធនញ្ជ័យ ក៏ បាន ទទួល ព្រះបន្ទូល  ហើយ ក្រាប លាទៅ បាទ ១  អំពី លោក សង្ឃ  ហើយ ទៅ ប្រាប់ អស់ មនុស្ស ដែល ចាប់ លក់ អំពី មុន ថា  ត្បិត ហ្លួង មិន ឱ្យ យក ប្រាក់ តម្លឹង ៣០ ទេ  វា ធ្ងន់ ណាស់  ឱ្យ អញ យក បាត្រ ១  អំពី អស់ ឯង វិញ  ប្រាប់ ហើយ យក បាត្រមក វាស់  ឯអស់ រាស្ដ្រ ខ្លះ នឹង យក ប្រាក់ មក វាស់ ឱ្យ ពេញ បាត្រ នោះ មិន បាន  ធនញ្ជ័យ ក៏ ប្រើ ទារ  ឯអស់ រាស្ដ្រ នោះ រត់ ទៅ ក្រាបទូល ថា  ពុំ ចេរ និង ទ្រង់ មេត្តា  ត្បិតធនញ្ជ័យ ថា ម្ចាស់ មិន ឱ្យ យក ប្រាក់ តម្លឹង ៣០  ឱ្យ យក បាត្រ មួយ  ឥឡូវ គាត់ ឱ្យ យក បាត្រ លោក សង្ឃ មក វាស់ វិញ  ដូច្នេះ ឃើញ ថា ធ្ងន់ ណាស់  ហើយ ខ្ញុំ នឹង រក ប្រាក់ ឱ្យ ពេញ បាត្រ នោះ មិន បាន ទេ  ស្ដេច មហាក្សត្រ ស្ដាប់ ហើយ  ក៏ ត្រាស់ ប្រើ ឱ្យ ហៅ អាជ័យ ឱ្យ មក ឆាប់  ឯ អាមាត្យ ឭ ព្រះបន្ទូល ប្រាប់ ដូច្នោះហើយ  ក៏ ក្រាប ថ្វាយបង្គំ លា  ទៅ ហៅ ធនញ្ជ័យ មក ហើយ  មាន ព្រះបន្ទូល សួរ ថា  អាជ័យ អាថា អញ ឱ្យ យក បាត្រ ទៅ យក ប្រាក់ ពីរាស្ដ្រ អង្កាល់  ឯធនញ្ជ័យ ក្រាបទូល ថា  ម្ចាស់ មាន ព្រះបន្ទូល ថា ឱ្យ ១ បាត្រ វិញ  កុំ ឱ្យ យក ៣០ តម្លឹង ឡើយ  បានជាទូលព្រះបង្គំ យក តាម ព្រះបន្ទូល វិសេស នោះ  ឯ មហាក្សត្រ ស្ដាប់ ហើយក៏ មាន ព្រះបន្ទូល ថា  អញ ឱ្យ យក ៤ ស្លឹង បប្រាក់ ចាយ សព្វ ថ្ងៃ នេះ ទេ  ប៉ុន្តែ គេ ហៅ ថា មួយ បាត្រ  ឥឡូវនេះ អាយក តែ ៤ ស្លឹង វិញ  កុំ យក បាត្រ ទៅ វាស់ នោះ មិន ត្រូវ ទេ ។  ហើយ ស្ដេច មាន ព្រះបន្ទូល ថា  អាជ័យ ឯង នេះ ធ្វើឱ្យ ក្ដៅ ទឹកដី អញ ណាស់  នឹង ទុក នៅ មិន បាន  ទើប ស្ដេច មាន ព្រះបន្ទូល ហៅ នាយ ពេជ្ឍ ឃាត យក ធនញ្ជ័យ សម្លាប់  ដូច ព្រះបន្ទូល បង្គាប់ នោះ ហោង  ឯអស់ ពេជ្ឈឃាត នាំធនញ្ជ័យ ទៅដល់ ទូក ហើយ  ឱ្យ យក ទូក មួយ មក រក គ្នា ដាក់ អង្គុយ  អុំ គ្រប់ ចំណុះ ទូក ពេញ ហើយ  ដាក់ធនញ្ជ័យ ចំ កណ្ដាល ហើយ តាំង ហ៊ោ បី ដង  ចេញ ទូក ទៅ  ធនញ្ជ័យ គិត ក្នុង ចិត្ត ថា  អញ នឹង បញ្ឆោត អស់ ទាំង ពេជ្ឈឃាត កុំ ឱ្យ សម្លាប់ អញ បាន  គិត រួចហើយ និយាយ ថា  អស់ បងប្អូន ឥឡូវនេះ  អញ សម្លាប់ ហើយ  អញ នឹង លែង ឱ្យ អស់ បងប្អូន សប្បាយ ម្ដង កុំ ខ្លាច  បើ រត់ តើ នឹង ទៅ ឯណា  នៅក្នុង ទឹក នោះ ឯង  ឯអស់ ពេជ្ឈឃាត ស្ដាប់ ពាក្យ ធនញ្ជ័យ ហើយ គិត ថា  តើ នឹង មាន បើ នឹង រត់  តើ ដូចម្ដេចក៏ នឹង រួច ក្នុង តែ អញ នឹង ចាប់ បាន  គិត ដូច្នោះហើយក៏ ស្រាយ ធនញ្ជ័យ ចេញ  ឯធនញ្ជ័យ ក៏ ថា ឱ្យ ខ្ញុំ ទៅ កន្សៃ ទូក  ហើយ ខ្ញុំ នឹង ច្រៀង បន្ទរ លេង ឱ្យ សប្បាយ  ឯអស់ ពេជ្ឈឃាត ក៏ ព្រម ឱ្យ ធនញ្ជ័យ ទៅ អង្គុយ ឯកន្សៃ ច្រៀង បន្ទរ ថា  បើ អញ ថា ធនញ្ជ័យ ធ្លាក់ ទឹក  ឯង ថា ហៃ អើ ៗ  ឯអស់ អ្នក អុំ ទូក ក៏ ព្រម ថា ហៃ អើ ៗ  លុះ ថា តែ ដូច្នោះរឿយ ៗ ទៅ ហើយ  វា ពុំ បានជា គិត ថា  ធនញ្ជ័យ នឹង លោត ទឹក រត់ ដូច្នោះ  គិត តែ សប្បាយ ក៏ ថា ទៅ  នឹង ដឹង ថា ដូច្នោះ ក៏ ទេ ។  ឯធនញ្ជ័យ ថា ឱ្យ ស្រែក ឱ្យ ខ្លាំង ជាង ពី ដើម ទៀត លុះ ល្មម តែ នឹង លោត  ទឹក ហើយ  ធនញ្ជ័យ ក៏ លោត ទៅក្នុង ទឹក ប្រូង ទៅ ។
ឯ អ្នក កន្សៃ ស្រែក ថា  ធនញ្ជ័យ ធ្លាក់ ទឹក ទៅ ហើយ  អ្នក ក្បាល ថា ហៃ អើ ៗ ដូច អំពី ដើម នោះ ឯង  ឯធនញ្ជ័យ ក៏ ប្រឹង ហែល ទៅដល់ ត្រើយ  ហើយ ដើរ រើស ស្បង់ ចីពរ បាន  ហើយ ចូលទៅ ជួន នឹង លោក សង្ឃរាជ នៅក្នុង កុដ លោក នោះ  ជាសុខសប្បាយ ដូច សព្វ ដង រៀង មក  ឯអស់ អ្នក អុំ ទូក នោះ លុះ បន្តិច ដឹង ថា  ធនញ្ជ័យ លោត ទឹក ទៅ  ហើយក៏ បន្ទោស គ្នា ថា  អញ មិន ដឹង ទេ  សេចក្ដីនេះ តាម តែ លោក នាយ ចុះ  ខុសត្រូវ យើង មិន បាន ស្រាយ ធនញ្ជ័យ ទេ  ជជែកគ្នា ហើយ វិល មកវិញ  ហើយ ឡើង ទៅ ក្រាបទូល ថា  សូម ទាន ក្រាបទូល  ត្បិត ទ្រង់ បង្គាប់ឱ្យ នាំធន ញ្ជ័យ ទៅ សម្លាប់ នោះ  ធនញ្ជ័យ ក៏ ខឹង ចិត្ត លោត ទឹក ទាំង ចំណង លិច បាត់ ទៅ  មិន ឃើញ អណ្ដែត ឡើង ឡើយ ។  ឯ ព្រះមហាក្សត្រ ស្ដាប់ ហើយ  មាន ព្រះបន្ទូល ថា  វា ហើយ ទៅ ចុះ  កុំ ឱ្យ តែ វា រស់ ឡើងវិញ  មាន ព្រះបន្ទូល ដូច្នោះហើយ  គង់ កំសាន្ដ ព្រះទ័យ ជា សប្បាយ ឥត មាន ខ្ញាល់ ឡើយ ។
លុះ ដល់ យូរ បន្ដិច ទៅ  ដឹង ឭ ដល់ ស្រុក ចិន ថា  នៅ ស្រុក គោក ធ្លក  ជា ស្រុក ខ្មែរ មាន អ្នកប្រាជ្ញ មួយ ឈ្មោះ ធន ញ្ជ័យ  ឥត មាន អ្នកប្រាជ្ញ ឯណា នឹង ស្មើប្រាជ្ញ ចៅធន ញ្ជ័យ នោះ បាន  ប៉ុន្តែ ឥឡូវនេះ  គេ សម្លាប់ ទៅ ហើយ  បើ ដូច្នោះ ឃើញ ថា  នឹង យក នគរងាយ  ស្ដេច ស្រុក ចិន គិត ឃើញ ដូច្នោះហើយ  ឱ្យ ហៅ នា ម៉ឺន ធំ តូច មកដល់ ហើយ  ស្ដេច ឱ្យ ជំនុំរឿង នឹង ចាប់ យក នគរ ខ្មែរ  ត្បិត ស្ដេច នគរ ខ្មែរ សម្លាប់ អ្នកប្រាជ្ញ ទៅ ហើយ  បើ នា ម៉ឺន ជំនុំគិត គ្នា ឃើញ ដូចម្ដេច  ឱ្យ មក ប្រាប់ អញ ។  ឯអស់ នា ម៉ឺន បាន ស្ដាប់ ព្រះបន្ទូល ហើយ មក ជំនុំគ្នា ថា  បើ គេ សម្លាប់ អ្នកប្រាជ្ញ នោះ  វា ជា ហើយ  យើង ឱ្យ អ្នកប្រាជ្ញ យើង ទៅ ចោទប្រស្នា  បើ រក មិន ឃើញ  យើង យក នគរ នោះ បាន ងាយ  គិត ឃើញ ដូច្នោះហើយ  ឡើង ទៅ  ក្រាបទូល ឱ្យ ទ្រង់ ជ្រាប  ថា អស់ យើងខ្ញុំ គិត ទៅ ឃើញ ថា  ឱ្យ អាចារ្យ យើង បាន ៤ នាក់  ទៅ ចោទប្រស្នាភ្នាល់ យក នគរ នេះ ឃើញ ថា ងាយ  ត្បិត អ្នកប្រាជ្ញ ស្រុក ខ្មែរ ស្លាប់ ទៅ ហើយ  ស្ដេច ស្ដាប់ ហើយក៏ ព្រម តាម នា ម៉ឺន ទូល នោះ  ហើយ ឱ្យ យក អាចារ្យ ៤ នាក់ មក  មកដល់ ហើយ ទ្រង់ ផ្ដាំ ថា  ឱ្យ ទៅ ចោទប្រស្នា  ភ្នាល់ នឹង ស្ដេច ស្រុក ខ្មែរ  បើ អ្នកណា ចាញ់ យក នគរ ធ្វើជា ចំណុះ  ផ្ដាំ រួចហើយ ឱ្យ យក សំពៅ បាន ៤  ឱ្យ មួយ ម្នាក់ គ្រប់ អាចារ្យ ទាំង បួន  ហើយ ធ្វើ ព្រះបន្ទូលមក ស្រុក ខ្មែរ ឱ្យ បាន ជ្រាប ថា  ឯ សេចក្ដី ក្នុង សំបុត្រ ព្រះបន្ទូល នោះ ថា  ព្រះរាជ សារ មេត្រី អំពី ស្ដេច ក្រុង ចិន  ថ្វាយ មក ស្ដេច ស្រុក ខ្មែរ សូម បាន ជ្រាប  ត្បិតឭ ដំណឹង ដោយ រាស្ដ្រ ទៅ រកស៊ី ស្រុក ខ្មែរ ថា ស្រុក ខ្មែរ មាន  អ្នកប្រាជ្ញ មួយ  ឈ្មោះ ធន ញ្ជ័យ ជា អ្នកប្រាជ្ញ ធំ  ឥឡូវនេះ យើង ប្រើ អ្នកប្រាជ្ញ ស្រុក យើង ឱ្យ មក ចោទ អាថ៌ប្រស្នាភ្នាល់  គ្នា  បើ អ្នកប្រាជ្ញ នគរណា ចាញ់  នឹង យក នគរ នោះ ឯង  ថ្វាយមក សួរ  គួរ ពុំ គួរ តាម ព្រះទ័យ  សេចក្ដីអស់ តែ ប៉ុណ្ណោះ ឯង  ធ្វើ ព្រះបន្ទូល ហើយ ដាក់ ក្នុង បំពង់ ឱ្យ ទៅ អាចារ្យ ទាំង ៤  ចុះ សំពៅ បើក ដល់ ស្រុក ខ្មែរ  ហើយ ចត នៅ ប្រប កំពង់ហើយ ឡើង យក សំបុត្រ ទៅ ថ្វាយ ស្ដេច នគរ គោក ធ្លក  ហើយ វិល មក នគរ វិញ  ឯ មហាក្សត្រ ខ្មែរ ឃើញ សំបុត្រ ព្រះរាជ សារ  ឱ្យ បើក មើលឃើញ ក្នុង សេចក្ដីសព្វគ្រប់  ដូច យើង បាន ស្រដី អំពីមុន ។  ឯ ព្រះមហាក្សត្រ ទ្រង់ ជ្រាប គ្រប់ ប្រការ ហើយ  គិត ស្ដាយ ធនញ្ជ័យ ថា  បើ អញ មិន ឱ្យ សម្លាប់ វា  យល់ ជា មិន ពិបាកចិត្ត ទេ ។
យើង នឹង ស្រដី អំពី កាលធន ញ្ជ័យ ទៅ បួស  បាន យូរ ខែ  ឯ លោក សង្ឃ ឈ្មោះ ធន ញ្ជ័យ នោះ គិត ថា  អញ នឹង ទៅ យក ចង្ហាន់ បិណ្ឌបាត ក្នុង ព្រះរាជ វាំង ឱ្យ ជួប នឹង ស្ដេច  ចង់ ដឹង មើល បើ ឃើញ អញ  តើ ស្គាល់  ឬ ទេ ?  លោក ជ័យ គិត ដូច្នោះហើយ  ក៏ ឃ្លុំ ចីពរ យក បាត្រមក ស្ពាយ  ដើរ ចូល ទៅក្នុង ព្រះបរម រាជ វាំង ជាមួយ លោក សង្ឃ ជាច្រើន  ឯ លោក ជ័យ នៅក្រោយ គេ បង្អស់  ព្រះមហាក្សត្រ ចេញមក ដាក់ បាត លោក ដូច សព្វ ដង គ្រប់ អង្គ  នៅតែ លោកតា ជ័យ ក្រោយ គេ បង្អស់  ស្ដេច ទតទៅ ឃើញ  ស្ដេច មាន ព្រះបន្ទូល ថា  អញ មើល មុខ លោក នេះ ដូចជា មុខ លោក ជ័យ  ឯ លោក ជ័យ ថា  ជ័យ ហើយ ថា មិន ជ័យ  រួច ដើរ ហួស ទៅ  ឯ ព្រះមហាក្សត្រ ស្ងៀម ទៅ ។
លុះ ដល់ មាន សារ មកពី ស្រុក ចិន ឱ្យ ចោទ  ប្រស្នានោះ  ស្ដេច គិត ថា កាល អំពី មុន  អញ ឃើញ លោក សង្ឃ មក យក បាត្រ ប្រហែល អាជ័យ ក្រែង វា មិន ស្លាប់ ទេ  ហើយ វា ទៅ បួស  បើ ដូច្នោះ  អញ ឱ្យ អាមាត្យ ដើរ រក ដោយ វត្ត លោក សង្ឃ បួស មែន  ហើយ ស្ដេច បង្គាប់ឱ្យ អាមាត្យ ៤ នាក់  ថា អាឯង ទៅ រក អាជ័យ ក្រែង វា រត់ ទៅ បួស  ឯ អាមាត្យ ស្ដាប់ ហើយក៏ ថ្វាយបង្គំ លា ដើរ ទៅ រក ធនញ្ជ័យ នៅ វត្ត លោក សង្ឃ  ទៅ ឃើញ នៅ វត្ត បួស ជា សង្ឃ ហើយ អាមាត្យ ទូល ព្រះពុទ្ធ ដីកា ថា  ត្បិត មាន ព្រះបន្ទូល ពិសេស ឱ្យ និមន្ត លោក ទៅ  លោក តា ស្ដាប់ ហើយក៏ និមន្ដ ទៅ តាម អាមាត្យ  លុះ ទៅដល់ ហើយក៏ គង់ ស្ងៀម  ឯ ព្រះមហាក្សត្រ ទត ឃើញ ធនញ្ជ័យ ហើយក៏ ត្រក អរ ណាស់ ហើយ សួរ ថា  លោកតា ជ័យ អន់ចិត្ត នឹង ព្រះករុណា  ឬ ដូចម្ដេច ?  ឯ លោកតា ជ័យ ថ្វាយ ព្រះពរ ថា ទេ  ទើប មាន ព្រះបន្ទូល ថា  ត្បិត មានអាចារ្យ ពី ស្រុក ចិន  គេ ឱ្យ មក ចោទប្រស្នាយក នគរ  បើ ដូច្នោះ  តើ ជា លោក ដោះ រួច ឬ ទេ ?  ឯ លោកតា ជ័យ ថា  ដោះ ថ្វាយ កុំ ព្រួយ ព្រះហឫទ័យ  ស្ដេច ស្ដាប ហើយក៏ ត្រេកអរ ក្នុង ព្រះហឫទ័យ  ទ្រង់ មាន ព្រះបន្ទូល នឹង លោកតា ជ័យ ថា  បើ ដូច្នោះ  មាន តែ សឹក ចេញ ទើប ជា  ទើប លោកតា ជ័យ ថ្វាយ ព្រះពរ ថា  អាត្មាភាព សឹក ថ្ងៃ នេះ ឯង កុំ ព្រួយ ព្រះហឫទ័យ ឡើយ  ហើយ ស្ដេច ឱ្យ សំពត់ អាវ ក្រមា ក្រវាត់ ។  លោកតា ជ័យ ទទួលយក សំពត់ អំពី ព្រះមហាក្សត្រ  ហើយ លា វិល ទៅ សឹក ចេញ  ស្លៀក សំពត់ អាវ ក្រវាត់ ក្រមា  ហើយក៏ ចូលទៅ ថ្វាយ គាល់  ស្ដេច ទត ឃើញ ហើយ ស្ដេច មាន ព្រះបន្ទូល ថា  បណ្ឌិត ជ័យ គេ មក ហើយ  មើលទៅ ល្អ សម ជា បណ្ឌិត អ្នកប្រាជ្ញ បានជា  បើ អ្នក ឯណា បួស ហើយ សឹក វិញ គេ ហៅ ថា  បណ្ឌិត ៗ ដូច្នោះ ឯង  រួចហើយ ស្ដេច ដណ្ដឹង ថា  ឥឡូវនេះ នឹង ឱ្យ អាចារ្យ ចិន  គេ ឡើង មក ចោទប្រស្នា ថ្ងៃ ណា  ទើប បណ្ឌិត ជ័យ ក្រាបទូល ថា  ក្នុង បី ថ្ងៃ ទៀត ឱ្យ ឡើង មក នឹង ចោទប្រស្នាគ្នា  ហើយ បណ្ឌិត ជ័យ ឱ្យ គេ រក គម្ពីរ ឱ្យ ច្រើន  ហើយ ឱ្យ រក មហាតលិក បាន បួន នាក់  ឱ្យ យក ខ្មៅ ដុស ឱ្យ បាន ច្រើន ដាក់ នឹង ថា ស នោះ  បួន  ហើយ ឱ្យ យក ក្ដា ធំ រលីង បួន ជ្រុង មក ឱ្យ  ហើយ ឱ្យ ចាប់ ក្ដាម ឱ្យ បាន ៤ ក្អម  ហើយ ឱ្យ យក ក្រដាស់ សពុម្ព ធំ ឱ្យ ច្រើន មក ឱ្យ  ទូលព្រះបង្គំ នឹង ធ្វើ ប្រស្នាថ្វាយ  កុំ ព្រួយ ព្រះរាជ ហឫទ័យ  ឯ ព្រះមហាក្សត្រ ស្ដាប់ ហើយ  ឱ្យ រក តាម ពាក្យធនញ្ជ័យ បង្គាប់  បាន មក ហើយ ឱ្យ យក ទៅ ប្រគល់ ឱ្យ ធនញ្ជ័យ  រួចហើយ ឱ្យ បម្រើ ទៅ ប្រាប់ អាចារ្យ ស្រុក ចិន ដែល មក ចត សំពៅ នៅ កំពង់  នៅមុខ ព្រះលាន  មាន ព្រះបន្ទូល ឱ្យ ប្រាប់ មក ថា  បី ថ្ងៃ ទៀត ឡើង ទៅ ចោទប្រស្នា នឹង អ្នកប្រាជ្ញ ស្រុក ខ្មែរ យើង ចុះ កុំ  ខាន ឡើយ  ឯអាចារ្យ ស្រុក ចិន ស្ដាប់ ហើយ ទទួល តាម  លុះ ដល់ ថ្ងៃ ត្រូវ សន្មត់ ហើយ អាចារ្យ ចិន ឡើង ចោទប្រស្នា  ឯធនញ្ជ័យ ក៏ ដើរ ចុះ ទៅ ទទួល ពាក់កណ្ដាល ផ្លូវ  មុខ ព្រះលាន ស្ដេច នោះ ឯង  អាចារ្យ ស្រុក ចិន មើលទៅ ឃើញ ធនញ្ជ័យ ដើរ មក អំពី ចម្ងាយ ហើយ ធ្វើ ប្រស្នា  ចង្អុល ទៅ មើល  ឯធនញ្ជ័យ ចង្អុល ទៅ ឯ ព្រះអាទិត្យ  អ្នកប្រាជ្ញ ចិន ចង្អុល ទៅ ក្រៅ ដី  លា បាត ដៃ ហើយ លើក ម្រាម ដៃ បញ្ឈរ ឡើង ទៅ លើ  អ្នកប្រាជ្ញ ចង្អុល ចុះ ទៅ ក្រោម  ធនញ្ជ័យ ចង្អុល មក ខ្លួនឯង ។
ឯ អ្នកប្រាជ្ញ ស្រុក ចិន សួរ ថា  កាល យើង ចង្អុល ទៅលើ មេឃ  ហើយ អ្នកឯង ចង្អុល ទៅ ព្រះអាទិត្យ នោះ  តើ អ្នក ឯង ដឹង ដូចម្ដេច  ទើប ធនញ្ជ័យ ថា  អញ ដឹង ថា  អ្នកឯង ចង្អុល ទៅលើ មេឃ នោះ  គឺ អ្នកឯង សួរ ថា មាន សត្វ អ្វី  ឯអញ ចង្អុល ទៅ ព្រះអាទិត្យ នោះ  តើ អ្នក ឯង ដឹង  ឬ ទេ ?  អ្នកប្រាជ្ញ ចិន ថា  អញ ដឹង អ្នកឯង ថា មេឃ នោះ មាន តែ ព្រះអាទិត្យ ព្រះច័ន្ទ នោះ ឯង នៅលើ មេឃ  ទើប អ្នកប្រាជ្ញ ស្រុក ចិន ថា  ដែល អញ ចង្អុល ទៅ ក្រៅ ដី នោះ  តើ អ្នក ឯង ថា ដូចម្ដេច ?  ទើប ធនញ្ជ័យ ឆ្លើយ ថា  អញ ដឹង ហើយ  ឯង ចង្អុល ទៅ ខាងក្រៅ នោះ ថា  សត្វ អ្វី  ទើប ធនញ្ជ័យ ថា  អញ ធ្វើ ម្រាម ដៃ ឡើង ទៅ លើ ជុំវិញ នោះ  តើ អ្នកឯង ថា សត្វ អ្វី  ទើប អាចារ្យ ចិន ថា  អញ ដឹង  បានជា ឯង ធ្វើ ដូច្នេះ  ថា ក្រៅ ផែនដី មាន ទឹក សមុទ្រ  ក្រៅ សមុទ្រ នោះ  មាន ភ្នំ ចក្រវាល ក្រៅ នោះ ឯង  ទើប អាចារ្យ ចិន ថា  អញ ចង្អុល ចុះក្រោម នោះ  តើ អ្នក ឯង ដឹង  ឬ ទេ ?  ធនញ្ជ័យ អញ ដឹង  ឯង ចង្អុល ចុះក្រោម នោះ ថា  នៅលើ ដី នេះ  តើ មាន សត្វ អ្វី ?  ធនញ្ជ័យ ថា អញ ចង្អុល មក ខ្លួន អញ នោះ  តើ ឯង ដឹង ឬ ទេ ?  ឯអាចារ្យ ចិន ថា អញ ដឹង  ឯង ចង្អុល ខ្លួនឯង នោះ ថា  នៅលើ ដី មាន តែ មនុស្ស ។  សួរ ឆ្លើយ ទទួល គ្នា  រួចហើយ អាចារ្យ ចិន លាធនញ្ជ័យ វិល ទៅ សំពៅ វិញ ។
លុះ ព្រឹកឡើង មក ជួប នឹង ធនញ្ជ័យ  ឯ អាមាត្យ ចិន ធ្វើ ប្រស្នាឱ្យ ធនញ្ជ័យ  ចាប់ ធ្វើជា រង្វង់  ឯធនញ្ជ័យ ធ្វើ បត់ ដុំ ដៃ បង្ហាញ ទៅ  អាមាត្យ លា ម្រាម ដៃ ទាំង ៥  បង្ហាញ មក ធនញ្ជ័យ  ធនញ្ជ័យ បង្ហាញ ម្រាម ១  បង្ហាញ ទៅអាចារ្យ ចិន  អាចារ្យ ចិន ឃើញ ហើយ វិល ទៅ សំពៅ វិញ  ឯធនញ្ជ័យ ក៏ វិល ទៅ ផ្ទះ វិញ ។
លោកគ្រូ សង្រាជ បាន ឭធនញ្ជ័យ ចោទ  ប្រស្នានឹង អាចារ្យ ចិន  ដូច្នោះហើយ  ក៏ និមន្ដ មក សួរ ចង់ ដឹង ដំណើរការ នោះ  ជួប នឹង ធនញ្ជ័យ ជ័យ ហើយ ដណ្ដឹង ថា  កាល អ្នក ចោទប្រស្នានឹង ចិន ធ្វើ ដូចម្ដេច  ទើប ធនញ្ជ័យ ទូល ថា  ចិន ធ្វើ ដៃ ជា រង្វង់  ខ្ញុំ បង្ហាញ ដុំ ដៃ  ចិន លា ដៃ បង្ហាញ ម្រាម ទាំង ៥  ខ្ញុំ ក្ដាប់ បង្ហាញ ម្រាម ដៃ ១ ។
ទើប លោកគ្រូ សង្គ្រាជ ដណ្ដឹង ថា  បើ ដូច្នោះ តើ ដូចម្ដេច  តើ ដូចម្ដេច  ទើប ធនញ្ជ័យ ថា  ឯ ចិន ធ្វើ ដៃ ជា រង្វង់ ដូច្នោះ ខ្ញុំ ថា ធ្វើ អង្រុត រុត ត្រី  ទើប ខ្ញុំ បង្ហាញ កែង ដៃ នោះ  ថា បើ អង្រុត រុត ត្រី ដូច្នោះ  តើ អង្រុត បាន ត្រី ប៉ុន្មាន  ឯ បង្ហាញ ម្រាម ដៃ ប្រាំ នោះ ថា  បើ បាន ត្រី ប៉ុណ្ណោះ  ល្មម ធ្វើ ងៀត បាន ៥ ចម្រៀក  ឯ បង្ហាញ ចង្អុល ដៃ មួយ ថា ស៊ី មួយ ថ្ងៃ មួយ ចម្រៀក  ក្នុង ត្រី មួយ កន្ទុយ  បាន ៥ ថ្ងៃ ទើប អស់ ។  ឯ លោកគ្រូ សង្គ្រាជ បាន ដឹង ហើយក៏ វិល ទៅ កុដិ វិញ ។
ទើប លោក សម្ដេច ចៅហ្វាយ ទៅ សួរ ធន ញ្ជ័យ ចង់  ដឹង អំពី ប្រស្នា ចិន នោះ ថា ដូចម្ដេច ប្រាប់ អញ ផង  អញ ចង់ ដឹង  ធនញ្ជ័យ ស្ដាប់ ហើយ ជម្រាប ថា  ចិន ធ្វើ ដៃ ជា រង្វង់  ខ្ញុំ បង្ហាញ ដុំ ដៃ  ចិន លា ដៃ បង្ហាញ ម្រាម ទាំង ៥  ខ្ញុំ ក្ដាប់ បង្ហាញ ម្រាម ដៃ ១  លោក សម្ដេច ចៅហ្វាយ ដណ្ដឹង ថា  បើ ដូច្នោះ ថា ដូចម្ដេច  ធនញ្ជ័យ ប្រាប់ ថា  ចិន ឱប ដៃ ជា រង្វង់ នោះ ថា  នឹង ចាប់ យក នគរ ។  ខ្ញុំ បង្ហាញ ដុំ ដៃ ថា  អញ ថង នឹង កែង ដៃ  ចិន បង្ហាញ ម្រាម ៥  ថា គេ មាន គ្នា ច្រើន  ខ្ញុំ បង្ហាញ ចង្អុល ដៃ មួយ នោះ ថា  អញ តែ ម្នាក់ឯង  អញ វាយ ឯង មិន ខ្លាច ទេ  លោក ចៅហ្វាយ ឭ ដូច្នោះហើយក៏ វិល ទៅ វិញ  ឯ ព្រះមហាក្សត្រ ស្ដេច ឱ្យ ហៅ ធនញ្ជ័យ សួរ ថា  កាល អាចារ្យ ចិន គេ ចោទ ថា ដូចម្ដេច ខ្លះ  ធនញ្ជ័យ ក្រាបទូល ថា  កាល អាចារ្យ ចិន គេ មកដល់ ធ្វើ ដៃ ជា ឱប ដៃ បង្ហាញ  ទូលព្រះបង្គំ បត់ កែង ដែបញ្ឈរ បង្ហាញ ទៅវិញ  ហើយ អាចារ្យ ចិន បង្ហាញ ម្រាម ដៃ ទាំង ៥  ទូលព្រះបង្គំ បង្ហាញ ម្រាម ដៃ មួយ ទៅ វិញ  ទើប ស្ដេច មាន ព្រះបន្ទូល ដណ្ដឹង ថា  ដូចម្ដេច បើ ដូច្នោះ  ទើប ធនញ្ជ័យ ក្រាបទូល ថា  ឯ ចិន ឱប ដៃ បង្ហាញ មក សួរ ថា  ក្នុង ទ្វីប ទាំង ៤ នេះ តើ មាន អ្វី ខ្លះ ?  ទូលព្រះបង្គំ បត់ ដុំ ដៃ បង្ហាញ នោះ ប្រាប់ ថា  មាន ព្រះសិនេរ ត្រង់ កណ្ដាល  ទើប ចិន បង្ហាញ ម្រាម ទាំង ៥ នោះ ដណ្ដឹង ថា  មាន ព្រះពុទ្ធ ៥ អង្គ បាន ត្រាស់ ក្នុង កប្បនេះ  ទើប ទូលបង្គំ បង្ហាញ ម្រាម ដៃ មួយ  នោះ ប្រាប់ ថា ៥ អង្គ  ប៉ុន្ដែ បាន ត្រាស់ ៤ អង្គ ទៅ ហើយ  នៅតែ មួយ អង្គ ទៀត មិន ទាន់ បាន ត្រាស់ នៅឡើយ  ប្រស្នានេះ ដូច្នោះ ឯង  សូម ទ្រង់ ជ្រាប  ហើយ ធនញ្ជ័យ ថ្វាយបង្គំ លា ទៅ ផ្ទះ វិញ ។
លោកគ្រូ សង្គ្រាជ និង សម្ដេច ចៅហ្វាយ ទៅ  ជួប នឹង មហាក្សត្រ  ហើយនិយាយ តាម ដំណើរ ដែល បាន ដណ្ដឹង ធនញ្ជ័យ  កាល ចោទប្រស្នានឹង ចិន ក្រាបទូល ស្ដេច ៗ ស្ដាប់ ហើយ មាន ព្រះបន្ទូល ថា  វា ប្រាប់ លោកគ្រូ សង្គ្រាជ ផ្សេង  ប្រាប់ ចៅហ្វាយ ផ្សេង  វា ប្រាប់ អញ ផ្សេង នឹង ឱ្យ ប្រាកដជា ប្រស្នាដូចម្ដេច នោះ មិន បាន ឡើយ  ស្ដេច នូវ អស់ ទាំង នា ម៉ឹន ខ្លាច ប្រាជ្ញា ធន ញ្ជ័យ ណាស់ ។
ឯធនញ្ជ័យ ក៏ វិល ទៅ ផ្ទះ  ហើយ យក ខ្មៅ ដុស ក្ដារ ៤ ជ្រុង  ក្រដាស់ ស  និង គម្ពីរ ដែល ឱ្យ គេ រក  ហើយ នឹង ក្ដាម ដែល ដាក់ ក្នុង ក្អម ទាំង ៤ នោះ មក  ហើយក៏ យក ក្ដាម ដាក់ ត្រង់ កណ្ដាល  ហើយ យក ថា ស ដាក់ ទឹក ខ្មៅ  ដាក់ គ្រប់ ជ្រុង ទាំង ៥  ហើយ យក ក្រដាស ក្រាល លើ ក្ដារ  ហើយ យក ក្ដាម ដាក់ ក្នុង ថា ស ទឹក ខ្មៅ ឱ្យ វា វារ ឡើង លើ ក្រដាស់ នោះ  ឯ ទឹក ខ្មៅ នៅ ប្រឡាក់ នៅ ជើង ក្ដាម វារ នោះ  ដិត ជាប់ នឹង ក្រដាស់ នោះ ច្រើន  ហើយ យក ទៅ ហាល ថ្ងៃ  លុះ ធ្វើ ដូច្នោះ  ឯង បាន ច្រើន ហើយ  ឱ្យ យក គម្ពីរ មក រុំ ទុក  ហើយ យក ក្រដាស មក ដាក់ ឱ្យ ក្ដាម វា វារលើ ជាច្រើន ទៀត  រួចហើយ ឱ្យ យក ក្ដារ និង ទឹក ខ្មៅ ទៅ ទុក  ទើប ឱ្យ កូនក្មេង មក អង្គុយ ច្រើន  ហើយ យក ក្រដាស មួយ ពុម្ព ម្នាក់ ៗ ឱ្យ ក្មេងអស់ នោះ ទន្ទេញ ថា ផ្ដេសផ្ដាស  ទៅ តាម តែ ក្មេងណា ចង់ ថា ទៅ  ឱ្យ ឭ ដូច ក្មេង រៀន អក្សរសាស្រ្ដ  ឯ អ្នកប្រាជ្ញ ចិន នោះ  លុះ ដល់ ព្រឹក ឡើង ហើយ  ឡើង ពី សំពៅមក ផ្ទះ ធនញ្ជ័យ  នឹង ចោទប្រស្នា  ឯធនញ្ជ័យ មើលទៅ ឃើញ អាចារ្យ មកដល់ ហើយ  ក៏ ដើរ ទៅ ទទួល ចាប់ដៃ ចូលមក អង្គុយ លើ កៅអី  ហើយ ធនញ្ជ័យ ឱ្យ យក ទឹកតែ មក ឱ្យ អាចារ្យ ផឹក  ឯ ក្មេង ៗ ទាំងនោះ ក៏ រៀន អក្សរ ឭ កងរំពង នឹង ស្ដាប់ ភាសា គ្នា មិន បាន  ឯអាចារ្យ ចិន ឃើញ អស់ ក្មេង រៀន សំបុត្រ ហើយ ឱ្យ យក ទៅ បក មើល  មិន ស្គាល់ តួអក្សរ ដល់ ១ សោះ  ធនញ្ជ័យ សួរ ថា  អាចារ្យ ស្គាល់ អក្សរ នេះ ឬ ទេ  អាចារ្យ ចិន ថា ទេ  ទើប ធនញ្ជ័យ ថា  នេះ គេ ហៅ អក្សរ មីង ឆ្វេង  អក្សរ ព្រាហ្មណ៍ ចាម  បើ មិន ស្គាល់ ដូច្នេះ នឹង ឆ្លើយ ប្រស្នានឹង គ្នា មិន បាន ទេ  អ្នកឯង ចាញ់ អញ នឹង អក្សរ នេះ ហើយ  អាចារ្យ ចិន ទទួល ព្រម  ធនញ្ជ័យ ថា  បើ ចាញ់ ហើយ អញ យក តែ របស់ ក្នុង សំពៅ ទាំង ៤  ឯ សំពៅ នោះ  អញ ឱ្យ វិលត្រឡប់ ទៅ ស្រុក វិញ  ឯ នគរ ក៏ អញ ថ្វាយ ទៅ ក្រុង ចិន វិញ ដែរ  តែ អំពី ថ្ងៃ នេះ  បើ ឭ ឈ្មោះ ធន ញ្ជ័យ  អ្នកប្រាជ្ញ ឱ្យ ខ្លាច គ្រប់ ប្រទេស ទៅ  អាចារ្យ ចិន ក៏ ព្រម ឱ្យ របស់ ក្នុង សំពៅ ទាំង ៤ នោះ  ហើយក៏ បើក សំពៅ ទៅ ស្រុក ចិន វិញ  ឯធនញ្ជ័យ កាលបើ បាន របស់ អំពី សំពៅ ទាំង បួន នោះ  ហើយ  ឱ្យ បញ្ជូន អស់ ទ្រព្យ នោះ  ទៅ ថ្វាយ ព្រះបាទ ជា ម្ចាស់ ទាំងអស់  នឹង មាន យក ជា របស់ ខ្លួន ក៏ ទេ  ឯ ព្រះមហាក្សត្រ  បាន ឭ ថា ធនញ្ជ័យ ឈ្នះ ប្រស្នាអាចារ្យ ចិន ដូច្នោះហើយ  លុះ ដល់ ឃើញ ធនញ្ជ័យ ឱ្យ ជញ្ជូន អស់ របស់ ទ្រព្យ មក ថ្វាយ ដូច្នោះ  ក៏ ត្រេកអរ ក្នុង ព្រះហឫទ័យ  ហើយ មាន ព្រះបន្ទូល ថា  ធនញ្ជ័យ ឯង បាន ទុក ខ្លះ ហើយ ឬ ទេ របស់ ទាំងអស់ នេះ  ធនញ្ជ័យ ក្រាបទូល ថា  ទូលព្រះបង្គំ ពុំ បាន យក ទុក ទេ  ស្ដេច ស្ដាប់ ហើយក៏ មាន ព្រះបន្ទូល ថា  បើ ដូច្នោះ អញ នឹង ឱ្យ យកស្រី ក្នុង វាំង ធ្វើជា ប្រពន្ធ ឯង  ហើយនិង របស់ ទ្រព្យ ទាំងអស់ គ្រប់ មុខ កុំ ឱ្យ មាន ខ្វះខាត របស់ អ្វី  ឯធនញ្ជ័យ ក្រាបទូល ថា  ទូលបង្គំ មិន ចង់បាន ទេ ប្រពន្ធ នោះ  ត្បិត មិន មែន ជា ស្រី ទេ  ឈ្មោះ ញី  មិន ប្រាកដជា ស្រី  សូម ជ្រាប  ស្ដេច ទ្រង់ សណ្ដាប់ ហើយ  ក៏ មាន ព្រះបន្ទូល ថា  ឯណា ឈ្មោះ ស្រី នោះ  ឯធនញ្ជ័យ ថា  ទូលព្រះបង្គំ នឹង ក្រាប ថ្វាយបង្គំ លា ទៅ  រក  បើ បាន នឹង នាំមក ថ្វាយ  ហើយ ទូល ថា  សូម ព្រះអង្គ ព្រះរាជ ប្រទាន សំពត់ ហូល  ព្រែ  ឱ្យ ច្រើន នឹង ទៅ រក ស្រី នោះ ទើប ឃើញ  ស្ដេច ស្ដាប់ ហើយ  ព្រះរាជ ទាន ហូល ព្រែ ឱ្យ ធនញ្ជ័យ ជាច្រើន  ហើយ ទ្រង់ ផ្ដាំ ថា  បើ រក បាន វិល មក ឆាប់  ឯធនញ្ជ័យ ក្រាបទូល ថ្វាយបង្គំ លា  យក របស់ នោះ វេចស្រេច ហើយ  ស្ពាយ សម្ពាយ ដើរ ទៅ ស្រី នោះ ។
លុះ ដល់ ទីណា មាន គេ នៅ ច្រើន នោះ  ចូលទៅ សួរ គេ ថា  ស្រុក នេះ មាន ស្រី  ឬ ទេ ?  អ្នកស្រុក ប្រាប់ ថា  ស្រី មាន ដែរ  ទើប ធនញ្ជ័យ ថា  មិន មែន ស្រី ទេ  នេះ គេ ហៅ ថា ឈ្មោះ ញី  មិន មែន ស្រី ទេ  ធនញ្ជ័យ ថា ហើយ ដើរ ទៅ រក ភូមិ គេ ឯទៀត វិញ  ហើយ ចូលទៅ សួរ ថា  ក្នុង ស្រុក នេះ  តើ មាន ស្រី ឬ ទេ ?  អស់ អ្នកស្រុក ប្រាប់ ថា  ខ្ញុំ ឆ្ងល់ ណាស់  ចុះ អស់ អ្នកស្រី នេះ  តើ គេ ហៅ ថា ជា អ្វី វិញ ?  ឯធនញ្ជ័យ ថា  ទេ  នេះ គេ ហៅថា ញី ទេ  ថា ហើយក៏ ដើរ ទៅ សួរ រកស្រី ឯទៀត  លុះ ទៅដល់ ភូមិ ផ្ទះ នាង សួស្ដី  ហើយ ដើរ ទៅ សួរ រកស្រី  ក៏ ប្រទះនឹង នាង សួស្ដី  មក អង្គុយ នៅ ដី មុខ ផ្ទះ នោះ ឯង  ឯធនញ្ជ័យ ចូល ទៅដល់ ហើយក៏ ដណ្ដឹង សួរ ថា  អ្នកប្អូន នៅ ទីនេះ មាន ស្រី ឬ ទេ ?  ឯ នាង សួស្ដី ស្ដាប់ ហើយ ឆ្លើយ ថា  អ្នកឯង នេះ នៅ ស្រុក ណា  មាន ទេ ប្រុស ក្នុង ស្រុក អ្នកឯង  ឯធនញ្ជ័យ ស្ដាប់ ហើយក៏ គិត ថា  ហើយ គេ ហៅ ថា ស្រី សួស្ដី  ទើប ធនញ្ជ័យ ប្រាប់ ថា  ឯ ស្រុក ខ្ញុំ មាន ប្រុស ដែរ  តើ នាង ដឹង ឬ ទេ ?  ឈ្មោះ ប្រុស នោះ ឯង  នាង សួស្ដី ថា  ខ្ញុំ ដឹង  បានជា គេ ហៅ ប្រុស នោះ  ត្បិត គេ ឈ្មោះ ជ័យ នោះ ឯង  ជ័យ នោះ ច្រើន ជា ធំ ជាង អស់ ឈ្មោះ ផង  ជ័យ ឈ្នេះអស់ ក្នុង ផែនដី នេះ  ឯង បានជា ហៅ ប្រុស ៗ  ត្បិត ឈ្មោះ ជ័យ នោះ ឯង  ទើប នាង សួស្ដី ថា  អ្នកឯង ស្គាល់ ទេ ស្រី នោះ  ទើប ធនញ្ជ័យ ថា  ខ្ញុំ ស្គាល់  បានជា គេ ហៅ ស្រី ៗ នោះ  ត្បិតតែ ឈ្មោះ សួស្ដី នោះ ឯង  ជា សួស្ដី មង្គល ជា ធំ ក្នុង ផែនដី នេះ  នឹង យក ឈ្នេះ ណា ឱ្យ ដូច គ្មាន  បានជា គេ ហៅ ស្រី ៗ នោះ  ត្បិតតែ ឈ្មោះ សួស្ដី  ទើប ធនញ្ជ័យ សួរ ថា  នាង មាន ខ្លាច  ឬ គ្មាន ខ្លាច ទេ  នាង សួស្ដី ឆ្លើយ ថា  ខ្ញុំ គ្មាន ខ្លាច ទេ  ថា អ្នកឯង តើ មាន ក្រែង  ឬ មិន ក្រែង ទេ  ធនញ្ជ័យ ឆ្លើយ ថា  ខ្ញុំ គ្មាន ក្រែង អ្វី ទេ  នាង សួស្ដី ឆ្លើយ ថា  ខ្ញុំ ដឹង ហើយ  គឺ អ្នកដណ្ដឹង ថា  មាន ប្ដី  ឬ នៅឡើយ  បើ មាន ប្ដី ហើយ ខ្លាច ប្ដី ជេរ  បើ គ្មាន ប្ដី ទេ នោះ ថា មិន ខ្លាច ទេ  ទើប នាង សួស្ដី ដណ្ដឹង ថា  ក្រែង  ឬ មិន ក្រែង នោះ  អ្នក ថា ដូចម្ដេច  ទើប ធនញ្ជ័យ ប្រាប់ ថា  ខ្ញុំ ដឹង  នាង ឯង សួរ ខ្ញុំ ថា  មាន ប្រពន្ធ ហើយ  ឬ នៅ ទេ  បើ មាន ប្រពន្ធ ហើយក្រែងចិត្ត ប្រពន្ធ នោះ  បើ គ្មាន ប្រពន្ធ ទេ  ថា មិន ក្រែងចិត្ត នរណា ទេ  ឯធន ញ្ជ័យ បាន ដឹង ថា នាង សួស្ដី គ្មាន ប្ដី ដូច្នេះហើយ  ក៏ ដាក់ សម្ពាយ អំពី ស្មា  ហើយ ស្រាយ សម្ពាយ ហូល ចេញ ឱ្យ ម្ដាយ ឪពុក នាង សួស្ដី ឃើញ ។
ឯ ម្ដាយ ឪពុក នាង សួស្ដី ឃើញ ហូល ព្រែ  ធនញ្ជ័យ  ក៏ ដើរ មក មើល ហើយ សួរ ថា  អ្នក កូន នឹង យក ទៅ ណា  ឯធនញ្ជ័យ សំពេះ ជម្រាប សួរ ថា  ខ្ញុំ យកមក រក ប្រពន្ធ ទេ  បើ លោក ម្ដាយ លោកឪពុក មេត្តា ខ្ញុំ  ខ្ញុំ នឹង នៅ បម្រើ ជា កូន ក្នុង ផ្ទះ  ដង ទឹក  កាប់ អុស  បុក ស្រូវ  ខ្ញុំ ចេះតែ ព្រម មិន ខ្ចិលច្រអូស ឡើយ  ឯ ម្ដាយ ឪពុក នាង សួស្ដី  និង ខ្លួន នាង សួស្ដី ក៏ ឡើង ទៅ លើ ផ្ទះ  ហើយ ប្ដី និង ប្រពន្ធ និយាយ គ្នា ថា  ចៅកម្លោះ នេះ ចង់បាន កូន យើង ហើយ  គិត តែ ពីរ នាក់ ថា  បើ ដោយ ស្មាន មើលទៅ ឃើញ ថា  ជា កូន គេ អ្នក បាន ណាស់  មាន ទាំង ហូល ព្រែ នោះ ច្រើន  យើង ល្មម ឱ្យ កូន យើង ហើយ  ឯធនញ្ជ័យ កាលបើ ម្ដាយ ឪពុក ក្មេក ឡើង ទៅ លើ ផ្ទះ ហើយ  ក៏ វេច បង្វិច ដើរ ទៅ ទីអាថ៌កំបាំង  ហើយ យក ក្រដាស មក សរសេរ កត់ជា ចំណាំ ឈ្មោះ នា ម៉ឺន ធំ តូច ដែល ជម្ពាក់ ប្រាក់  ខ្លះ ជម្ពាក់ ១០០ តម្លឹង  ខ្លះ ជម្ពាក់ ៤០០ តម្លឹង  ខ្លះ ជម្ពាក់ ៥០០ តម្លឹង  បាន ច្រើន ហើយ ចង ១បាច់  ដាក់ ក្នុ សម្ពាយ  ឡើង ទៅ លើ ផ្ទះ  សំពះ ម្ដាយ ឪពុក ក្មេក  ហើយ អង្គុយ ស្ងៀម ចាំ ស្ដាប់ ។  ម្ដាយ ឪពុក នាង សួស្ដី ក៏ ដណ្ដឹង សួរ ថា  អញ នឹង ចង់ សួរ ចិត្ត ជ័យ ឯង ៗ ចង់បាន កូន អញ មែន  ឬ ទេ ?  ទើប ធនញ្ជ័យ សំពះ ហើយ ជម្រាប ថា  ក្នុង ចិត្ត ខ្ញុំបាទ ចង់បាន  ក្រែង តែ លោក មិន ឱ្យ ទាន ខ្ញុំបាទ  បើ លោក មេត្តា ជា កូន ជា ចៅ  នោះ អរគុណ ណាស់  នឹង នៅ បម្រើ អស់ចិត្ត  ឯ ម្ដាយ ឪពុក នាង សួស្ដី  ថា យើង ឱ្យ ហើយ  ចូរ ឯង ទៅ រក ទិញ មាន់  ទា  ជ្រូក  អណ្ដើក  កុំ ខាន  បើ មិន បាន អណ្ដើក នោះ  មេបា យើង មិន ទទួល ទេ ។
ឯធន ញ្ជ័យ បាន ឭ ពាក្យ ម្ដាយ ឪពុក ក្មេក  បង្គាប់ ដូច្នោះហើយ  ក៏ ដើរ ទៅ រក អស់ អ្នកស្រុក ភូមិ ទាំងនោះ  រើស រក តែ អ្នក មាន ប្ដី ប្រពន្ធ  អំពី កម្លោះ  ក្រមុំ  ទើប យក  ហើយ ឱ្យ ឈ្មោះ ថា មេ អណ្ដើក  ទើប រកស្រី ៤ នាក់ ទៀត  បើ បាន ច្រើន ដល់ ៨  ឬ ១៤ នាក់  នោះ រឹង រឹតតែ ជា ការល្អ  ឱ្យ តែ មាន ប្ដី អំពី ក្មេង  បើ ទើប មាន កូន មួយ  ក៏ បាន ដែរ  ឱ្យ ឈ្មោះ ថា កូន អណ្ដើក  ទើប រក ប្រុស ម្នាក់ ដែល មាន យសសក្ដិ  មាន ប្រាជ្ញា ឱ្យ ឈ្មោះ ជា អ្នក មហា អស់ អ្នក ប្រុស ស្រី ទាំងនោះ  យកមកដណ្ដឹង កូន គេ  ហើយ ធនញ្ជ័យ ឱ្យ ទិញ អស់ ទំនិញ តាម បង្គាប់ ម្ដាយ ឪពុក នាង សួស្ដី  លុះ ទិញ បាន សព្វគ្រប់ ហើយ  ឱ្យ អ្នក មហា នាំ ទៅ ជូន ម្ដាយ ឪពុក ខាង ស្រី ខ្លះ  ទុក ខ្លះ រៀប ស្ល ដណ្ដាំ ធ្វើ នំ គ្រប់ មុខ  ឱ្យ ហៅ ភ្ញៀវ មក ផឹក សង្កត់ រោង រួចហើយ  ព្រឹក ឡើង បាន ជ័យ ល្អ ហើយ  អ្នក មហា  និង មេ អណ្ដើក ក៏ រៀបអស់ បណ្ណាការ នូវ ចិញ្ចៀន  ត្រសាល់ ទៅ បំពាក់ កូនស្រី នោះ  ហើយ ឱ្យ ខាង ស្រី នោះ រៀប រោង ចាំ ទទួល អស់ លោក អ្នក មហា នូវ បណ្ណាការ នេះ ។  ឯ អ្នក មហា  មេអណ្ដើក  និង អស់ ក្មេង ដែល កាន់ គ្រឿង បណ្ណាការដើរ ទៅដល់ ហើយ  អ្នក មេបាមក ទទួល អ្នក មហា ឡើង ទៅ លើ រោង  ទើប អ្នក មហា ឱ្យ យក ស្រា ពីរ ដប តម្កល់ នឹង ជើង ពាន  ហើយ ទើប យក ថង់ មក  យក ក្មេង ឱ្យ កាន់ រោង ថង់ ហិប  ហើយ អ្នក មហាជម្រាប ថា  យើង មក ជម្រាប អស់ លោក មេបា ចាស់ទុំ សូម ជ្រាប  ត្បិត យើង បាន ចិញ្ចៀន  និង ចារុត្រសាល់  មក សូម បំពាក់ កូនស្រី  ហើយ សូម លើក ស្លា ដក់ ស្លាកន្សែង  ជម្រាប រួចហើយ ទើប អស់ មេអណ្ដើក  ចូលទៅ បំពាក់ ចិញ្ចៀន កូនស្រី នោះ រួចហើយ ទើប ខាង ស្រី នោះ លើក ថា ស បាយ  និង ស្រា មក ស៊ី ផឹក  រួចហើយ លាគ្នា ទៅ ផ្ទះ ទីទៃ ៗ ហៅ ថ្ងៃ កំណត់ហោង ។
លុះ ព្រឹកឡើង បាន ពេលា  អ្នក មហា  និង មេអណ្ដើក  កូន អណ្ដើក នាំ កូនប្រសារ ឈ្មោះ ធន ញ្ជ័យ  ទៅ សំពះ ម្ដាយ ឪពុក  ហើយ យក កូនស្រី ឈ្មោះ នាង សួស្ដី មក ផ្ទឹម នឹង ធនញ្ជ័យ  ហើយ រាង បើក បាយ ខុន ចងដែ រួចហើយ  ដល់ យប់ ផ្សំ ដំណេក  អ្នកជ័យ  និង នាង សួស្ដី ជា ប្ដី ប្រពន្ធ  រួច ការវល់ ពី ថ្ងៃ នេះ ទៅ ហើយ ទើប ធនញ្ជ័យ និយាយ នឹង ឪពុក ក្មេក  និង ប្រពន្ធ ថា  នឹង ទៅ ទារ ប្រាក់ ដែល អស់ នា ម៉ឺន ជម្ពាក់ ។
ធនញ្ជ័យ ទៅដល់ សាលា ជំនុំអស់ នា ម៉ឺន ធំ  តូច ច្រើន  ក៏ ឡើង ទៅ លើ សាលា  ហើយនិយាយ នឹង អស់ នា ម៉ឺន ថា  បើ ចង់ ភ្នាល់ នឹង ខ្ញុំ ៗ នឹង ប្រើ ស្ដេច ឱ្យ បាន  ទើប អស់ នា ម៉ឺន ថា  អើ យើង ភ្នាល់ គ្នា  បើ ឯង ប្រើ បាន អញ នឹង ឱ្យ ប្រាក់  បើ ឯង ប្រើ មិន បាន  ឯង ឱ្យ របស់ អ្វី យើង  ធនញ្ជ័យ ថា  ខ្ញុំ ឱ្យ ប្រាក់  ហើយ ធនញ្ជ័យ យក សំបុត្រ ដែល ធ្វើ នោះ មាន ឈ្មោះ គ្រប់ នា ម៉ឺន ហើយ សូម បោះ  ត្រា ទទួល ជម្ពាក់ រួចហើយ  ឱ្យ ទៅ ប្រើ ហ្លួង នឹង មើល  ឯធនញ្ជ័យ ថា  បើ ដូច្នោះ អស់ លោក ទូល ថា  ត្បិតធនញ្ជ័យ វា ថា  វា នឹង ប្រើ ហ្លួង ឱ្យ បាន ដូច ចិត្ត វា ៗ ថា នឹង មក ឥឡូវនេះ ហើយ  ឯង អស់ នា ម៉ឺន បាន ស្ដាប់ ហើយ  ក៏ យក សេចក្ដីទៅ ក្រាបទូល ហ្លួង  ទៅដល់ ហើយក៏ ក្រាប ថ្វាយបង្គំ គាល់ ទូល ថា  សូម ទាន ត្បិត អី ធនញ្ជ័យ វា ថា  វា នឹង មក ប្រើ អម្ចាស់ បាន ដូច ចិត្ត វា  ឯ ព្រះមហាក្សត្រ ស្ដាប់ ហើយ  ក៏ ទ្រង់ ព្រះក្រោធ នឹង ធនញ្ជ័យ វា មាក ងាយ  ទៅ ហៅ អាជ័យ មក ឱ្យ ឆាប់  អាមាត្យ ស្ដាប់ ព្រះបន្ទូល ត្រាស់ ប្រើ ដូច្នោះ  ក៏ រត់ ទៅ ហៅ ធនញ្ជ័យ តាម ព្រះបន្ទូល  ដល់ ហើយ ប្រាប់ ធនញ្ជ័យ ថា  ហ្លួង មាន ព្រះបន្ទូល ឱ្យ ហៅ  ត្បិត ទ្រង់ ព្រះក្រោធ នឹង ឯង ណាស់  ឯធនញ្ជ័យ ស្ដាប់ ហើយក៏ ទៅ តាម អាមាត្យ  ដល់ ហើយក៏ ក្រាប ថ្វាយបង្គំ ស្ងៀម នៅ  ហើយ ព្រះមហាក្សត្រ មាន ព្រះបន្ទូល សួរ ថា  អាជ័យ អាថា នឹង ប្រើ អញ មែន  ឬ ?  ធនញ្ជ័យ ទូល ថា ករុណា វិសេស  ប៉ុន្ដែ នឹង មិន ទាន់ ប្រើ បាន  បើ បែរ ព្រះភក្ត្រ មើលទៅ ក្រោយ រួចហើយ  ទើប ប្រើ បាន  ស្ដេច ស្ដាប់ ហើយ ទើប បែរ ព្រះភក្ត្រ ទត មើលទៅ ក្រោយ  ហើយ បែរ មកវិញ  ថា អញ មើលទៅ ហើយ អាឯង មិន ប្រើ ចុះ  ឯធនញ្ជ័យ ក្រាបទូល ថា  នេះ ហៅ ប្រើ ហើយ  គឺ ប្រើ ឱ្យ បែរ ទៅ ក្រោយ បាន ហើយ  នឹង មាន ប្រើ អម្ចាស់ ឱ្យ ទៅ ទូល រែក របស់ អ្វី ក៏ ទេ ។
ស្ដេច ស្ដាប់ ហើយក៏ មិន មាន ព្រះបន្ទូល  ទេ  ទ្រង់ ស្ងៀម  ធនញ្ជ័យ ក្រាប ថ្វាយបង្គំ លា  ទៅ ទារ ប្រាក់ អំពី អស់ នា ម៉ឺន ដែល ភ្នាល់  ហើយ មាន សំបុត្រ បោះត្រា យក ប្រាក់ ច្រើន ប៉ុន្មាន នឹង មិន រួច  ហើយ យក ទៅ ឱ្យ ប្រពន្ធ នូវ ម្ដាយ ឪពុក ក្មេក  ហើយ នៅ ជាសុខសប្បាយ ។
ឯអស់ នា ម៉ឺន ដែល ធនញ្ជ័យ យក ប្រាក់  នោះ កើត ខឹង នឹង ធនញ្ជ័យ ទាំងអស់  ទាំង ស្ដេច ក៏ ខ្ញាល់ ណាស់ ដែរ  ស្ដេច ឱ្យ ហៅ អស់ នា ម៉ឺន ធំ តូច  ឃុន  ហ្មឹន  មហាតលិក មក ឱ្យ គិត ជំនុំ  នឹង បំបរបង់ធនញ្ជ័យ ឱ្យ ហើយ  ត្បិត វា បង្កើត ទោស ច្រើន ណាស់  ឯអស់ នា ម៉ឺន ស្ដាប់ ព្រះបន្ទូល ដូច្នោះហើយក៏ មក គិត ជំនុំគ្នា ឃើញ ថា  នឹង បណ្ដេញ វា ឱ្យ ចុះ សំពៅ ទៅ ស្រុក ចិន  ត្បិត ស្រុក នោះ ធំ ហើយ គេ ស្អប់ វា តែ ឃើញ វា ទៅ គេ គង់ សម្លាប់ ចោល  យើង បាន សុខសប្បាយ ក្នុង នគរ  ឯ ព្រះមហាក្សត្រ ក៏ សប្បាយ ក្នុង ព្រះរាជ ហឫទ័យ  គិត ឃើញ ដូច្នោះហើយ  យក សេក្ដី ឡើង ទៅ ក្រាបទូល ដោយ ដំណើរ ដែល បាន ជំនុំឃើញ  ព្រះមហាក្សត្រ ស្ដាប់ ហើយក៏ ព្រម  នឹង ឱ្យ ទៅ ហៅ ធនញ្ជ័យ មក ប្រាប់ ថា  អាជ័យ  អញ នឹង ឱ្យ ឯង ទៅ នៅ ស្រុក ចិន នឹង គេ ឯណោះ  ត្បិត ស្រុក គេ ធំ  នៅ ទី ស្រុក ខ្មែរ នេះ មិន បាន ទេ  មាន ព្រះបន្ទូល បង្គាប់ឱ្យ យក សំពៅ ១ មក ឱ្យ  ធនញ្ជ័យ ចុះ ទៅក្នុង សំពៅ  ហើយ ឱ្យ យក ទៅ ប្រោស ចោល ឯ ស្រុក ចិន  ឱ្យ ស្ដេច ក្រុង ចិន សម្លាប់  កាលធនញ្ជ័យ ទៅដល់ ស្រុក ចិន ហើយ  ផ្ដាំ អស់ អ្នក សំពៅ ដែល គេ វិល មក ស្រុក ខ្មែរ វិញ ថា  អញ ផ្ដាំ ទៅ ប្រពន្ធ អញ ផង  កុំ ឱ្យ គិត ទន្ទឹងអញ ឡើយ  អញ នឹង ទៅ វិញ ឆាប់ ទេ  អញ សន្មត់ តែ ៧ ខែ  ឱ្យ គេ ជូន អញ ទៅ វិញ ឆាប់ ទេ  កុំ ថប់ ព្រួយចិត្ត ឡើយ  ឯ អ្នក សំពៅ ថា  អើ សឹម អញ ប្រាប់ ឱ្យ បាន ទេ  ថា ហើយក៏ ចេញ សំពៅ មក ស្រុក វិញ ។
ឯធនញ្ជ័យ ក៏ ដើរ ទៅដល់ ផ្ទះ នា ម៉ឺន ធំ  ចូលទៅ ស៊ីឈ្នួល ឱ្យ គេ ប្រើ ធ្វើ ការ  ដើរ តាម នា ម៉ឺន នោះ ទៅ គាល់ ស្ដេច នោះ  ឯ នា ម៉ឺន នោះ នឹង បាន ដឹង ថា ជាធនញ្ជ័យ ក៏ ទេ  ក៏ គិត តែ ខ្មែរ តែ ផ្ដាស់ មិន បាន សួរ ដណ្ដឹង ឡើយ  ឯធន ញ្ជ័យ គិត ថា  បើ អញ បាន ប្រាក់ ឈ្នួល ច្រើន  អញ នឹង គិត ទិញ អង្ករ ហើយ គិត ធ្វើ នំ រោយ និង ប៉ែន ឱ្យ មាន សរសៃ អង្ករ ឡើង  វែង ៗ  ហើយ នឹង លក់ ទិញ ស៊ី មិន ឱ្យ ក្រពិបាក ឡើយ  គិត ហើយ ធ្វើ នំ ដូចចិត្ត គិត នោះ ឯង  ហើយ លក់ ឱ្យ ចិន ទិញ ស៊ី  កាល នោះ ស្រុក ចិន មិន ទាន់ ធ្វើ នំ នោះ ទេ  ដល់ ឃើញ ធនញ្ជ័យ ធ្វើ ដូច្នោះហើយ  ក៏ បបួលគ្នា មក ទិញ នំស៊ី  ហើយនិយាយ ថា អ្នក នេះ ធ្វើ នំ ល្អ ណាស់  ឭ ទៅដល់ ស្ដេច ក្រុង ចិន ៗ ឱ្យ ហៅ ធនញ្ជ័យ  ទៅដល់ ហើយ មាន ព្រះបន្ទូល ថា  ឯង ធ្វើ នំ វែង ៗ មែន ឬ  ធនញ្ជ័យ ក្រាបទូល ថា មែន  ស្ដេច មាន ព្រះបន្ទូល ថា  អាយកមក ឱ្យ អញ មើល ផង  ទើប ធនញ្ជ័យ វិល មក យក នំ នោះ ទៅ ថ្វាយ  ទើប ស្ដេច ដណ្ដឹង ថា  នំ នេះ ឈ្មោះ នំ អី  ធនញ្ជ័យ ក្រាបទូល ថា  នេះ ហៅ ថា នំបញ្ចុក  បើ នឹង ស៊ី ឱ្យ ងើយ  ហើយ ហារ មាត់ លើក ដៃ ឱ្យ ខ្ពស់ ទើប បាន ស៊ី ជាពិសា  ឯ នំ នេះ បានជាធនញ្ជ័យ ថា ដូច្នេះ  ត្បិត ចង់ ឃើញ ស្ដេច ក្រុង ចិន  ត្បិតឭ តែ ព្រះបន្ទូល  ឯ ព្រះភក្ត្រ ពុំ ដែល ឃើញ  ហើយ ចង់ នឹង វិល មក ស្រុក វិញ  ឯ ស្ដេច ក្រុង ចិន ឭ ដូច្នេះហើយក៏ យក នំ នោះ មក ថ្វាយ ហើយ ងើយ ដូច ពាក្យ  ធនញ្ជ័យ ថា ដូច្នោះ ឯង  ឯធនញ្ជ័យ កាលបើ ស្ដេច សោយ នំងើយ ឡើង ហើយ  ក៏ មើលទៅ ឃើញ មុខ ស្ដេច ក្រុង ចិន ហើយ ថា  មើល មុខ ស្ដេច ក្រុង ចិន ឃើញ ខ្មៅ អែ  មើល មុខ ស្ដេច ស្រុក ខ្មែរ  ដូច ខែ ពេញ បូណ៌ មី  ឯ ព្រះមហាក្សត្រ ក្រុង ចិន ឭធនញ្ជ័យ ដៀល ដូច្នោះ  ហើយ  ក៏ ទ្រង់ នូវ ព្រះក្រោធ ខ្លាំង ណាស់  ហើយ ត្រាស់ ថា ឱ្យ អស់ នា ម៉ឺន ចាប់ យក ទៅ ដាក់ គុក សំរិទ្ធ ឱ្យ ដល់ ស្លាប់  កុំ លែង វា ។
គុក នោះ ឯង ត្រជាក់ ណាស់  បើ មនុស្ស ណា តែ ទៅដល់ ហើយ  ក៏ ស្លាប់ មិន រស់ ឡើយ  កាល ថ្ងៃ ដែល យក ធនញ្ជ័យ ទៅ ដាក់ គុក នោះ  មាន ចិន ១ នោះ ខុស  គេ យក ទៅ ដាក់ គុក ជាមួយនឹង ធនញ្ជ័យ  បានជា ពីរ នាក់ នឹង ចិន នោះ  ឯ គុក នោះ តែ ដាក់ ហើយ មិន បាច់ ដាក់ ច្រវាក់ ដាក់ ឃ្នាង  តែ ទៅដល់ ហើយ ដោះ ចេញ អស់  ទើប បញ្ចូល ទៅក្នុង គុក នោះ ឯង  ហើយ ទើប រាំងទ្វារ ទៅ ទប់ឱ្យ ស្លាប់  ឯធនញ្ជ័យ ដឹង ជា ងារ ត្រជាក់ ណាស់  ហើយ បបួល ចិន ទៅ ប្រដាល់ ចម្បាប់ ឱ្យ ក្ដៅ បែកញើស ស្រួលខ្លួន  ហើយ វិល មក ឈប់ វិញ  បើ កាលណា វា ត្រជាក់ ណាស់ ក៏ បបួលគ្នា ទៅ ដាល់ ៗ តែ សព្វ ថ្ងៃ ឥត មាន រងារ  សោះឡើយ  លុះ បាន ពីរ ថ្ងៃ បី ថ្ងៃ  អស់ នា ម៉ឺន ឱ្យ ទៅ មើលឃើញ នៅរស់ ហើយ វិល មក ប្រាប់ ថា  អស់ ទាំងអស់ ទោស ចិន និង ខ្មែរ នោះ  មិន ស្លាប់ ទេ  បើ ដូច្នោះ នឹង ទៅ ធ្វើ ដូចម្ដេច  ទើប អស់ នា ម៉ឺន ថា  បើ វា មិន ស្លាប់ ក៏ ហី ទៅ ចុះ  ឯធនញ្ជ័យ ហើយនិង ចិន គិត ថា  យើង នឹង គិត ធ្វើ ខ្លែង បង្ហើរ  ធ្វើ អែក ឱ្យ ឭ តែ យប់ ថ្ងៃ ដាក់ចេញ  គិត ឃើញ ធ្វើ ខ្លែង បាន ហើយ  បង្ហើរ សព្វយប់  បាន ឭ ទៅដល់ ស្ដេច ៗ ឮ សូរ សម្លេច អែក នោះ  វា ប្លែក នឹង សម្លេង សត្វ យំ  ស្ដេច មិន ដែល ឭ ដូច្នោះ  ហើយ ស្ដេច ឆ្ងល់ ក្នុង ព្រះហឫទ័យ ថា  ថ្ងៃ មិន ដែល ឭមាត់ យំ  តែ យប់ អន្តឺត ៗ  តែ សព្វយប់  ហើយ ស្ដេច ហៅ នា ម៉ឺន មក គិត ថា  មាន នរណា នឹង ដឹង ថា សត្វ អ្វី វា យំ នោះ  ហើយ ស្ដេច ឱ្យ ហៅហោរ មកគន់គូរ មើល  ឯហោរគន់គូរ មើលទៅ ឃើញ ក្រាបទូល ថា  បានជា សត្វ នេះ វា យំ ដូច្នេះ  ត្បិត កើត ហេតុ ក្នុង នគរ  បើ ហេតុ ឧត្បាត នេះ ពុំ ឃើញ  សត្វ នោះ វា នឹង ស៊ីអស់ ទាំងរាស្ត្រ ក្នុង នគរ មិន ខាន ឡើយ  ស្ដេច ស្ដាប់ ហើយក៏ មាន ព្រះបន្ទូល ថា  បើ ដូច្នោះ  តើ ឧត្បាត ពីព្រោះ អ្វី  ហោរគន់គូរ មើល ឱ្យ បាន ដឹង ក៏ នឹង ធ្វើឱ្យ ជា  កុំ ឱ្យ សត្វ នោះ វា ស៊ី មនុស្ស រាស្ត្រ ប្រជាផង ទាំងឡាយ ទើប ហោរ ក្រាបទូល  ថា  ទូលព្រះបង្គំ គិត ទៅ ឃើញ ថា  ត្បិត មាន អ្នកប្រាជ្ញ មួយ គេ នាំមក ស្រុក ខ្មែរ មក ប្រោស ចោល ស្រុក យើង  ឥឡូវនេះ ទ្រង់ ឱ្យ ដាក់ គុក នោះ ឯង  បានជា កើត ហេតុ ដូច្នោះ ឥឡូវនេះ មាន តែ គិត ឱ្យ ស្រុក ខ្មែរ វិញ ទើប ជា  ឯ ព្រះមហាក្សត្រ ស្ដេច ក្រុង ចិន ឭ ហោរទាយ ដូច្នេះហើយ  ស្ដេច ភ្ញាក់ ព្រះអង្គ ថា  អញ មិន ដឹង ជា អ្នកប្រាជ្ញ ស្រុក ខ្មែរ ទេ  មនុស្ស ស្រុក ខ្មែរ មិន ដែល មក នៅ រកស៊ី ផ្ដេសផ្ដាស ទេ  បើ ដូច្នោះ ឱ្យ ទៅ យកមក នឹង អង្វរ សុំទោស កុំ ឱ្យ ខឹង នឹង អញ ឡើយ  ឯ អាមាត្យ ក៏ រត់ ទៅ រក ធនញ្ជ័យ ដែល នៅក្នុង គុក នោះ ឯង នាំមក ថ្វាយ  ស្ដេច  ឯ ព្រះមហាក្សត្រ ស្ដេច ទតទៅ ឃើញ ធនញ្ជ័យ មកដល់ ហើយ  ស្ដេច មាន ព្រះបន្ទូល ថា  អញ មិន ដឹង ថា ខ្លួនឯង ជា អ្នកប្រាជ្ញ ខ្មែរ ទេ  ឥឡូវនេះ ឯង កុំ ខឹង នឹង អញ ឡើយ  អញ នឹង យក មនុស្ស ចិន ទាំង ស្រី ទាំង ប្រុស បាន ១០០  អញ សែន ឯង  ហើយ ឱ្យ ជូន ឯង ទៅ ស្រុក វិញ  ឯធនញ្ជ័យ ក្រាប ថ្វាយបង្គំទូល ថា  ខ្ញុំ មិន នឹង ម្ចាស់ ទេ  សត្វ ដែល វា ថា នឹង ស៊ីរាស្ត្រ នោះ  ខ្ញុំ ម្ចាស់ ឱ្យ វា ទៅ ហៅ ហើយ  ឯ ស្ដេច ស្រុក ចិន ដណ្ដឹង ថា  ឈ្មោះ សត្វ អ្វី ដែល វាយឭក ន្តឺត ៗ នោះ  ទើប ធនញ្ជ័យ ក្រាបទូល ថា  សត្វ នោះ ឈ្មោះ សត្វ ខ្លែង ទើប ស្ដេច ទូល ថា រូប វាដូចម្ដេច ក៏ វា យំ ឭ  ខ្លាំង ម្លេះ  ទើប ធនញ្ជ័យ ក្រាបទូល ថា  ទូលព្រះបង្គំ នឹង ធ្វើ រូប ខ្លែង ព្នង មក ថ្វាយ  ហើយ ធនញ្ជ័យ ទៅ យក ខ្លែង ដែល បង្ហោះ នោះ មក ថ្វាយ  សត្វ នេះ វា យំ នឹង ស្នែង  វា មិន បាន យំ នឹង មាត់ វា ដូច អស់ ទាំង សត្វ ឯទៀត ទេ  ឯ មហាក្សត្រ ស្ដាប់ ធនញ្ជ័យ ក្រាបទូល ដូច្នោះហើយក៏ មាន ព្រះបន្ទូល ថា  ប្លែក មិន ដែល ឃើញ ដូច្នេះ  ទើបតែ ឥឡូវនេះ  បើ ដូច្នេះ យើង ធ្វើ បង្ហើរ ឱ្យ វា យំ មើល លែង  ហើយ ឱ្យ យក សំពៅ មួយ ធំ ចំណុះ មនុស្ស ២០០ នាក់  ហើយ នឹង ជូន ធនញ្ជ័យ ទៅ ស្រុក ខ្មែរ វិញ  ហើយ ឱ្យ យក មនុស្ស ចិន បាន ១០០ នាក់ ដាក់ ក្នុង សំពៅ ហើយ  ហើយ នឹង ស្បៀង ដាក់ ឱ្យ ជូន ជា សំណែន ធនញ្ជ័យ  ជូន មក ស្រុក  លុះ ដល់ ហើយ ធនញ្ជ័យ ឡើង ទៅ សួរ ម្ដាយ ឪពុក នូវ ប្រពន្ធ  ហើយ បញ្ជូន របស់ ដែល ស្ដេច ក្រុង ចិន ព្រះរាជ ទាន សែន ជូន មក ទាំងអស់ នោះ  ហើយ ឡើង មក ហើយ  ឱ្យ សង់ ផ្ទះ នៅជាសុខសប្បាយ  បានជា មាន ចិន នៅ ស្រុក ខ្មែរ  គេ ហៅ ថា ចិន សំណែន ធនញ្ជ័យ ទាល់តែ ឥឡូវនេះ ។
ឯ ព្រះមហាក្សត្រ ស្រុក ខ្មែរ ឭ ថា  ធនញ្ជ័យ វិល មកវិញ ហើយ  បាន ទាំង ចិន មក ផង  ហើយ ស្ដេច នូវ នា ម៉ឺន ទាំងអស់ កោតខ្លាច ប្រាជ្ញា ធន ញ្ជ័យ  មិន ហ៊ាន ធ្វើ សេចក្ដី អ្វី ឱ្យ ទាស់ នឹង គំនិត ធនញ្ជ័យ ឡើយ  ព្រះមហាក្សត្រ ឱ្យ ទៅ ហៅ  ធនញ្ជ័យមក សួរ ដណ្ដឹង អំពី ស្រុក ចិន  ត្បិត វា បាន ទៅ  ធនញ្ជ័យ ក៏ ក្រាបទូល តាម ដំណើរ ដែល បាន ទៅ ឃើញ  ហើយនិយាយ ថា  កាល ខ្លួនខ្ញុំ បាន ទៅដល់ ហើយ គិត ឱ្យ បាន មកវិញ នោះ  ព្រោះ ធ្វើ ខ្លែង ព្នង បង្ហើរ  ស្ដេច បាន ឭ សូរ អែក ខ្លែង  បានជា ខ្ញុំ បាន មកវិញ  ឯ ព្រះមហាក្សត្រ ឱ្យ ធ្វើ ខ្លែង នោះ បង្ហើរ នឹង មើល លែង  ធនញ្ជ័យ ក៏ ធ្វើ ខ្លែង ទៅ ថ្វាយ ឱ្យ ស្ដេច ទត  ដូច្នោះ ឯង ហៅ ខ្លែង ព្នង  បានជា ស្ដេច ចេះ ធ្វើ ខ្លែង ដល់ ឥឡូវនេះ ឯង ។
ឯធនញ្ជ័យ ដល់ មាន ជំងឺ ឈឺ ធ្ងន់ ណាស់  ហើយ ផ្ដាំ ប្រពន្ធ ថា  បើ អញ នឹង ស្លាប់ ទៅ ហើយ  ឱ្យ យក ទៅ កប់ នោះ  ឱ្យ ធ្វើចម្រូងបោះ លើ ផ្លូវ នោះ ឱ្យ ច្រើន កុំ ឱ្យ ខាន  ហើយ ឱ្យ ទៅ  ទូល ហ្លួង ថា  អញ ឈឺ ខ្លាំង ណាស់ ហើយ  ឯ ប្រពន្ធ នោះ ទៅ ទូល ហ្លួង ដូច ពាក្យ ធនញ្ជ័យ  ស្ដេច ដឹង ដូច្នោះ  ហើយក៏ ស្ដេច ទៅ សួរ ធន ញ្ជ័យ  ដល់ ហើយ ស្ដេច ចូលទៅ សួរ ធន ញ្ជ័យ ថា  ឯង ឈឺ តើ ដូចម្ដេច  ធនញ្ជ័យ ទូល ថា សូម ទ្រង់ ចូលមក ជិត ខ្ញុំ ៗ នឹង ផ្ដាំ ទុក  ខ្ញុំ ទូល ខ្លាំង មិន បាន ទេ  ស្ដេច ស្ដាប់ ហើយ ចូលទៅ ជិត  ធនញ្ជ័យ ទូល ថា  សូម ទ្រង់ ឱន ព្រះកេសមក ជិត នឹង មាត់ ខ្ញុំ  ស្ដេច ក៏ ឱន ត្រចៀក ទៅ ជិត មាត់ ធនញ្ជ័យ ៗ ក៏ ផ្ដាំ ថា  បើ ស៊ី ត្រី ព្រួល កុំ ចោល ស្រកា  បើ ស៊ី ត្រី ប្រាកុំ ចោល ស្រកី  ឱ្យ ស្ល ក្បាល ត្រី ប្រានឹង ម្ជូរសណ្ដាន់  ឱ្យ ស្ដេច ទុក កុំ ឱ្យ ភ្លេច  ស្ដេច ស្ដាប់ ហើយ វិល មក ដំណាក់ វិញ  ឯអស់ នា ម៉ឺន សួរ ហ្លួង ថា  ធនញ្ជ័យ វា ផ្ដាំ ថា ដូចម្ដេច  ព្រះមហាក្សត្រ ស្ដេច ស្ដាប់ ហើយ  ក៏ ប្រាប់ អស់ នា ម៉ឺន ថា  តាម ពាក្យធនញ្ជ័យ ថា  ស៊ី ត្រី ព្រួល កុំ ចោល ស្រកា  បើ ស៊ី ត្រី ប្រាកុំ ចោល ស្រកី  ឱ្យ ស្ល ក្បាល ត្រី ប្រានឹង ម្ជូរសណ្ដាន់  វា ថា ជា លេង វា ទេ  ស្ដេច មាន ព្រះបន្ទូល ដូច្នេះ  ក៏ អស់ នា ម៉ឺន មិន ជឿ ឡើយ  អាជ័យ នេះ ជា អ្នកប្រាជ្ញ ធំ ណាស់  ដឹង ជា គេ ថា ដូចម្ដេច នឹង ព្រះមហាក្សត្រ ។  កាលធនញ្ជ័យ ស្លាប់ ទៅ  គេ ក៏ យក ទៅ កប់  ហើយ ធ្វើចម្រូង ដោត ផ្លូវ នោះ  តាម ពាក្យធនញ្ជ័យ នោះ ឯង  អស់ នា ម៉ឺន នៅ អ្នក ក្នុង វាំង ដែល ខឹង ស្អប់ ធនញ្ជ័យ ថា  ធនញ្ជ័យ ឆោរ យក ប្រាក់  ឭ ថា ធនញ្ជ័យ ស្លាប់ ហើយ  គេ យក ទៅ កប់ នៅ ទីត្រង់ណា  ក៏ ប្រើ មនុស្ស ជុះ អាចម៍ ដាក់ ផ្លូវ  ឯអស់ មនុស្ស ទាំងនោះ ក៏ ទៅដល់ ផ្នូរ  ហើយក៏ សើយ សំពត់ ដាក់ គូថ នឹង ជុះ  មិន បាន ដឹង ថា មាន ចម្រូង  វាស គូថ រាល់គ្នា  រាង មិន ហ៊ាន ទៅ ទៀត ឡើយ  ហើយ ខ្លាច ធនញ្ជ័យ  ក៏ ស្រដី ប្រាប់ គ្នា រៀង ទៅ  នេះ ប្រាកដជា អ្នក មានប្រាជ្ញ ថា  ដល់ ស្លាប់ ទៅ ហើយក៏ គង់ គិត ទុក ឱ្យ បាន គង់ ដឹង ជា  ឯង ទៅ ជុះ អាចម៍ ដាក់ ផ្លូវ គាត់  បានជា មាន ផ្ដាំ ឱ្យ គេ ទៅ ដោត ចម្រូងទុក ឱ្យ មុត គូថ ឯង ៕
GOLD  TIPS
ប្រជុំ រឿង ព្រេង ខ្មែរ
</doc>