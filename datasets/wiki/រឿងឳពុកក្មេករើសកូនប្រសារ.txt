
រឿង ឳពុក ក្មេក រើស កូនប្រសារ
កាលពី ព្រេង នាយ  មាន តា ចាស់ ម្នាក់  និង ដូន ចាស់ ម្នាក់  នៅ ស្រុក មួយ  ។  តា ចាស់ យាយ ចាស់ នោះ  មាន កូនក្រមុំ ម្នាក់  រូប ល្អ ណាស់  អ្នកណា ទៅដណ្ដឹង ក៏ គាត់ មិន ព្រម ឲ្យ គាត់ ថា  «  អ្នកណា តម មិន ជេរ ម្ដាយ គេ បាន  ទើប គាត់ ឲ្យ កូន ជា ប្រពន្ធ អ្នក នោះ  »  ។
ជួន ជា ថ្ងៃ មួយ នោះ  មាន កម្លោះ ម្នាក់  រូបរាង ស្អាត បាត  ចូលទៅដណ្ដឹង កូន គាត់ ៗ ថា  «  អើ  អញ ឲ្យ ឯង ៗ  កុំ ព្រួយចិត្ត  ប៉ុន្តែ ឯង ត្រូវ តម ជេរ ម្ដាយ គេ  ហើយ ទទួលបម្រើ អញ តាម ពាក្យ អញ  ទើប បាន អញ ឲ្យ ឯង  បើ តម មិន បាន អញ ផ្ដាច់ មិន ឲ្យ ឯង ទេ  អញ ប្រាប់ ឯង ឲ្យដឹង ជាមុន ,  លុះ ក្រោយ ទៅ  ឯង កុំ ថា អញ កាច ណា  »  ។
កម្លោះ នោះ ថា  «  ខ្ញុំបាទ តម ជេរ ម្ដាយ គេ បាន  ហើយ ធ្វើការ អ្វី ៗ  ក៏ បាន ទាំងអស់  ខ្ញុំបាទ ទទួល សព្វគ្រប់ ប្រការ  តាម ប្រសាសន៍ លោកឪពុក  »  ។ តា នោះ ថា  «  អើ បើ ឯង តម ជេរ ម្ដាយ គេ បាន មែន  ឯង ទៅ សិន ចុះ  ព្រឹក ត្រូវ ឯង មកវិញ ពី ព្រលឹម  »  ។  កម្លោះ នោះ  ក៏ លា វិល ទៅ ផ្ទះ វិញ  ។
ព្រឹក ឡើង  កម្លោះ នោះ មកវិញ  ចូលទៅ បម្រើ ឪពុក ម្ដាយ ក្មេក ៗ នោះ  ប្រើ កូនក្រមុំ គាត់ ឲ្យ រៀប បាយ ទឹក  ឲ្យ អ្នក កម្លោះ នោះ ស៊ី ៗ រួចហើយ តា នោះ  ក៏ ប្រាប់ ទៅ កូនប្រសារ ថា  «  នែ កូន  !  ចូរ កូន ទៅ ចាប់ ក្របី ទៅ ភ្ជួរ ស្រែ ,  កូន ឯង ភ្ជួរ ដរាបដល់ ថ្ម នៅឯ ស្រែ នោះ យំ តេវ ៗ  ហើយ សឹម ឯង ដោះ ក្របី  »  ។  អ្នក កម្លោះ ទៅ ចាប់ ក្របី មក ទឹម ហើយ ទៅ ភ្ជួរ ស្រែ តាំងពី ព្រលឹម ដល់  ថ្ងៃត្រង់ ក៏ ថ្ម ពុំ យំ ,  ក្របី ដើរ ពុំ រួច ក៏ ថ្ម ចេះតែ ឈឹង ពុំ យំ សោះ  ។  អ្នក កម្លោះ ឃ្លាន បាយ ណាស់ ទ្រាំ ពុំ បាន ជេរ ម្ដាយ ថា  « ម្ដាយ អាថ្ម នេះ កាលណា នឹង យំ ឡើង » ។ កម្លោះ នោះ ជេរ តែ  ប៉ុណ្ណោះ តា នោះ ក៏ ស្ទុះ ចេញ ពី ក្រោយ ថ្ម មក ថា  «  ណ្ហើយ ចុះ  !  ឯង ដោះ ក្របី លែង  ហើយ ទៅ ផ្ទះ ឯង ចុះ  អញ ផ្ដាច់ កូន ហើយ  ត្បិត ឯង តម ជេរ ម្ដាយ មិន បាន  »  ។  កម្លោះ នោះ ក៏ ដោះ ក្របី លែង  ហើយ ទៅ ផ្ទះ វិញ  ។
ថ្ងៃ ក្រោយមក  មាន កម្លោះ ម្នាក់ ចូលទៅដណ្ដឹង កូន តា នោះ ទៀត  គាត់ ក៏ បង្គាប់ ដូច កម្លោះ មុន ,  តែ អ្នក កម្លោះ ក្រោយ គេ មាន ប្រាជ្ញា  គេ ទៅ ភ្ជួរ ស្រែ វេច បាយ ទៅ ស៊ី ផង  លុះ ភ្ជួរ ដល់ ថ្ងៃ ខ្ពស់ ឃ្លាន បាយ  ក៏ បញ្ឈប់ ក្របី ស៊ី បាយ ,  រួចហើយក៏ ភ្ជួរ ទៀត ទល់ ថ្ងៃជ្រេ ពី ត្រង់ ក៏ ថ្ម ពុំ យំ  ក្របី ក៏ អស់ ជើង ដើរ ពុំ រួច  ។  កាលបើ អ្នក កម្លោះ បរ ក្របី ទៅដល់ ជិត ថ្ម នោះ អ្នកធ្វើជា ស្ដី ថា  «  ឱ  !  លោក ថ្ម អើយ  យំ ឡើង ,  ក្របី ដើរ ពុំ រួច ទេ  អាណិត ក្របី ផង ទៅ ,  ខ្លួនខ្ញុំ ឥត បើ អី ទេ  ខ្ញុំ មាន បាយ ស៊ី ហើយ  ភ្ជួរ ដល់ យប់ ក៏ បាន ដែរ ,  បើ មិន អាណិត ខ្ញុំ អាណិត តែ ក្របី ចុះ  ត្បិត វា ជា សត្វ  »  ។  កម្លោះ នោះ អង្វរដូចម្ដេច ក៏ ថ្ម ពុំ យំ ,  អ្នក កម្លោះ នោះ ក៏ ពុំ ជេរ ត្បិត វា ដឹង ថា តា នោះ ទៅ ពួន ក្រោយ ថ្ម  លុះ និយាយ យូរ ៗ ទៅ តា នោះ មើល មក ឃើញ ក្របី ដើរ ពុំ រួច មែន  គាត់ នឹក អាណិត ក្របី គាត់  ក៏ យំ ក្រោយ ថ្ម នោះ ឮ តែ តែវ ៗ ,  អ្នក កម្លោះ នោះ ក៏ ដោះ ក្របី ឲ្យ ស៊ី ស្មៅ  ហើយ មក ផ្ទះ ឪពុក ក្មេក វិញ  ។  តា នោះ ក៏ ឲ្យ កូន គាត់ លើក បាយ មក ឲ្យ អ្នក កម្លោះ នោះ ស៊ី  ។  លុះ ល្ងាច តា នោះ ប្រាប់ ថា  «  កូន អើយ  !  ទៅ ផ្ទះ ឯង ចុះ ,  ព្រឹក សឹម ឯង មកវិញ  »  ។  កម្លោះ នោះ ក៏ លា ទៅ ផ្ទះ  លុះ យប់ មក លបចាំ ស្ដាប់ យក ការណ៍  នៅក្រោម ដំណេក តា នោះ  ព្រោះ គាត់ និយាយ គិតគូរ នឹង ប្រពន្ធ គាត់ ទាល់តែ ដេក លក់  ។  វេលា យប់ តា ចាស់ ចូល ដេក  ក៏ និយាយ នឹង យាយ ថា  «  ដូន  !  អា នេះ វា តម ជេរ ម្ដាយ បាន  ប៉ុន្តែ រូបរាង វា អាក្រក់  មិន សម នឹង កូន យើង ដូច្នេះ  យើង រក ឧបាយ យ៉ាងណា ឲ្យ វា ខឹង ជេរ ម្ដាយ  ហើយ យើង នឹង ផ្ដាច់ វា ទៅ  ?  ។  ដូន ឆ្លើយ ថា  «  ងាយ ទេ ,  បើ ដូច្នេះ ចូរ តា ឯង ចូលក្នុង ការុង មួយ  ការុង មួយ ទៀត ដាក់ អង្ករ ,  ព្រឹក ឡើង វា មក ខ្ញុំ ប្រាប់ វា ថា តា ទៅ កាប់ ឧស លើ ភ្នំ មុន  ហើយ ខ្ញុំ ឲ្យ វា រែក តា ឯង និង អង្ករ ទៅលើ ភ្នំ ,  បើ វា ធ្ងន់  វា ខឹង វា ជេរ នោះ  តា ឯង នៅក្នុង ការុង ស្រាប់ នឹង ឮ  ហើយ មកវិញ ផ្ដាច់ វា បាន ដោយ ងាយ  »  ។  តា យាយ គិត គ្នា ដូច្នោះហើយ  ក៏ ដេក ទៅ  ។  ឯ អ្នក កម្លោះ លប ស្ដាប់ ក្រោម ផ្ទះ ឮ ដឹងការណ៍ ហើយ  ក៏ វិល ទៅ ដេក ឯ ផ្ទះ  ។ ព្រឹក ឡើង អ្នក កម្លោះ នោះ ទៅ បម្រើ ម្ដាយ ក្មេក  ក៏ ស្រាប់តែ ឃើញ យាយ ចាស់ បង្ហាញ អម្រែក ហើយ ប្រាប់ ថា  «  កូន អើយ  !  ឪឯង ទៅ កាប់ ឧស លើ ភ្នំ ហើយ  គាត់ ផ្ដាំ ថា ឲ្យ កូន ឯង រែក អង្ករ នេះ  ឡើង ទៅតាម ឲ្យ ឆាប់  ត្បិត គាត់ ទៅ តាំងតែពី ព្រឹក  មិន ទាន់ ទាំង ហូប បាយ ផង  មាន តែ កូន ឯង រែក ទៅឲ្យ ឆាប់  និង អាល ដណ្ដាំ បាយ ឲ្យ ឪឯង ហូប  »  ។  កម្លោះ នោះ ទទួល អម្រែក ហើយ  ក៏ រែក ទៅ តាម ជើង ភ្នំ ,  ដល់ រែក ឡើង បន្តិច ទៅ ធ្ងន់ ណាស់  ក៏ រែក ចុះ មកវិញ  ហើយ ស្ដី ថា  ឱ  !  ឪ អើយ ,  ខ្ញុំ ឃ្លាន បាយ ណាស់  ខ្ញុំ រែក ឡើង ទៅឲ្យ ឆាប់ មិន បាន ទេ  បើ វា ធ្ងន់ ម្ល៉េះ នរណា នឹង រែក ឡើង ទៅ វិញ រួច  បើ ឪ មិន អាណិត គាត់ ជេរ បន្ទោស ដូចម្ដេច ក៏ ទទួល  »  ។  និយាយ ហើយ រែក ចុះ មក វាលវិញ ,  លុះ រែក ទៅដល់ កន្លែង មួយ ឃើញ ស្បូវ ស្ងួត ល្អ  ក៏ រែក ទៅ ដាក់ ឈប់ កណ្ដាល ស្បូវ នោះ  ហើយ ដើរ ទៅ បាត់ មួយ ស្របក់ ទើប ដើរ ត្រឡប់ មកវិញ  យក ភ្លើង ដុត អម្រែក ,  លុះ ភ្លើង ឆេះ ស្បូវ ជុំវិញ  ហើយ ក្ដៅ ដល់ តា ចាស់ ដែល នៅក្នុង អម្រែក នោះ  គាត់ ក៏ បម្រះ ញ័ររង្គើ ទាំង ការុង  ភ័យក្រែង ភ្លើង ឆេះ ស្លាប់  ប៉ុន្តែ ចេញ មិន រួច  ។  អ្នក កម្លោះ ធ្វើជា រត់ មកពី ណា ស្រែក ថា  «  ជើរ  !  នរណា ដុត ភ្លើង ឆេះ អម្រែក អញ អស់  ធ្វើ ដូចម្ដេច អញ នឹង ចូលទៅ បាន  បើ ភ្លើង ឆេះ ជុំវិញ ដូច្នេះ  ចូល មិន ចុះ ទេ  »  ថា ហើយ ឈរ ស្រែក នៅ ក្រៅ ,  លុះ ភ្លើង ឆេះ ដល់ ការុង ដឹង ថា តា ចាស់ ក្ដៅ ណាស់ ហើយ  ទើប ស្ទុះ ចូលទៅ អូស អម្រែក ចេញ ពី ភ្លើង  រួចហើយ ភ្លើង ក៏ ឆេះ ដាច់ ខ្សែ ការុង  លោក តា ចាស់ បម្រះ ញ័រ ៗ  ទើប អ្នក កម្លោះ ស្រាយ ការុង ចេញ  ឃើញ តា ឪពុក ក្មេក រលាក ភ្លើង  ឆេះ ទាំង សក់ ក្បាល ក៏ ជំរាប ថា  «  ជើ  លោកឪ  !  ម្ដេចក៏ មិន ប្រាប់ កូន  កុំ អី ភ្លើង ឆេះ ស្លាប់ ចោល ម៉ែ ឲ្យ នៅ មេម៉ាយ  »  ។  តា ចាស់ ខឹង ណាស់ តែ ពុំ ដឹង ជា ធ្វើ ដូចម្ដេច  ឡើង ដើរ តយ ង៉យមក ផ្ទះ វិញ  ទ្រម ខ្លួន មួយ ថ្ងៃ  ណាមួយ ដោយ វា អូស ចេញ ពី ភ្លើង  ណាមួយ ដោយ រលាក ភ្លើង  ។  មកដល់ ផ្ទះ វិញ គ្មាន ស្ដី មួយ ម៉ាត់ ,  ដល់ ផ្ទះ ហើយ ប្រាប់ កូនប្រសារ ថា «  ទៅ ផ្ទះ ចុះ ,  ព្រឹក សឹម មក  »  ។  ឯ កូនប្រសារ លាទៅ ផ្ទះ ,  ដល់ យប់ ក៏ មក ពួន ក្រោម ផ្ទះ លបចាំ ស្ដាប់ ទៀត  ។
លុះ យប់  តា ចាស់ ដូន ចាស់  ចូល ដេក  ក៏ និយាយ គិត គ្នា ទៀត  ។  តា ថា គិត ដូចម្ដេច នឹង ផ្ដាច់ វា បាន  ?  អា នេះ មាន ប្រាជ្ញា ណាស់  តែ បើ ឲ្យ កូន យើង ទៅ វា  វា មិន សម នឹង កូន យើង ,  ពី ថ្ងៃមិញ វា ដឹង ថា ឯង នៅក្នុង ការុង  វា រែក ទៅដល់ កណ្ដាល ផ្លូវ វា ថា ធ្ងន់ ណាស់  តែ វា មិន ជេរ ម្ដាយ ទេ  វា រក ទី ណា មាន ស្បូវ ស្ងួត  វា រែក អម្រែក ទៅ ដាក់ កណ្ដាល ស្បូវ  ហើយ វា ដើរ ទៅ រក ភ្លើង មក ដុត ជុំវិញ ,  លុះ ដល់ ភ្លើង ឆេះ វា ធ្វើជា ស្រែក ថា  «  នរណា  ដុត ភ្លើង នេះ ឆេះ អម្រែក វា អស់  »  ។  ហើយ វា ឈរ ស្រែក មិន ចូល យក ទុក ទាល់តែ ភ្លើង ឆេះ  ដល់ ក្ដៅ រលាក ឯង  ទៅ ហើយ ទើប បាន វា រត់ ចូលទៅ អូស ចេញមក ,  អញ ភ័យ ណាស់  ប៉ុន្តែ ចេញ មិន រួច ព្រោះ វា ចង មាត់ ការុង ជាប់  អញ រលាក អស់ ទាំង ខ្លួន ,  ឥឡូវនេះ យើង គិត ដូចម្ដេច នឹង ផ្ដាច់ វា បាន  ?  ។  យាយ ថា  «  ឥឡូវនេះ  យើង គិត ថា  តា ឯង ធ្វើ ម្ចាស់ ឲ្យ វា ធ្វើ ឆ្កែ នាំ ទៅ បណ្ដើរ រក អណ្ដើក  ឲ្យ វា វារ ដូច ឆ្កែ ,  បើ វា រក អណ្ដើក មិន បាន  ឬ វា បោល មិន ទាន់ ទេ  នោះ យើង ផ្ដាច់ វា បាន  »  ។  តា ចាស់ ថា  «  អើ  !  តា ចាស់ ថា  «  អើ  !  ដូន គិត ដូច្នេះ ត្រូវ ,  ព្រឹក អញ ធ្វើ ដូចជា ឯង ថា  »  ។  តា យាយ គិត គ្នា ហើយ  ដេក ទៅ  ។  ឯ អ្នក កម្លោះ នោះ  ស្ដាប់ ដឹងការណ៍ អស់ ហើយ  វិល ទៅ ដេក ឯ ផ្ទះ វិញ  ,  ដល់ មាន់ រងាវ ទើប ពុន អណ្ដើក យក ទៅ ចង ទុក ក្នុង គម្ពោត ស្មៅ វាល  ឯ នេះ  ឯ នោះ  ពាសពេញ តែ វាល  ដែល តា ចាស់ គាត់ គិត ទៅ រក អណ្ដើក នោះ  ហើយ វិល មក ផ្ទះ  ដេក ធ្វើ ព្រងើយ ទៀត ។
លុះ ព្រឹក ព្រហាម ឡើង  ចៅ នោះ ទៅដល់ ផ្ទះ ឪពុក ក្មេក ម្ដាយ ក្មេក ៗ  ក៏ ឲ្យ កូនក្រមុំ គាត់ រៀប បាយ  លើក យកមក ឲ្យ ស៊ី ៗ  រួចហើយក៏ ប្រាប់ ថា  «  កូន  !  ឥឡូវនេះ  យើង ទៅ បណ្ដើរ អណ្ដើក  ប៉ុន្តែ យើង គ្មាន ឆ្កែ  កូន ឯង ធ្វើ ឆ្កែ  ឪ ធ្វើ ម្ចាស់  យើង ទៅ រក ក្រែង បាន មួយ ពីរ យកមក ស៊ី  » ។  ចៅ នោះ ឆ្លើយបាទ  !  ហើយ តា ចាស់ ពុន បាយ សំណុំ  ទឹក បំពង់  ដើរ ចេញពី ផ្ទះ ទៅ ។  ចៅ នោះ ក៏ បោល ជើង ៤ តាម ក្រោយ  ទៅដល់ វាល កន្លែង វា ចង អណ្ដើក នោះ  វា ក៏ បោល ទៅ មុខ ចូល គុម្ពោត ស្មៅ មួយ  ធ្វើជា កោះ ង៉ុង ៗ ។  តា ចាស់ រត់ ទៅដល់ វា ខាំ បាន អណ្ដើក មួយ  ហើយ ទៅ ទៀត  ខាំ បាន អណ្ដើក ប្រាំមួយ ប្រាំពីរ ,  ដល់ ថ្ងៃត្រង់ តា ចាស់ ឃ្លាន ពេក ណាស់  ក៏ អង្គុយ គិត នឹង ស្រាយ បាយ ស៊ី ។  ឆ្កែ មើលទៅ ខាង ឃើញ ក្របី មួយ ហ្វូង  ក៏ បោល ទៅ ដេញ ខាំ ក្របី ៗ  បោល ចូល ស៊ី ស្រូវ ស្រែ អ្នកស្រុក ។  តា ចាស់ ឃើញ ហើយ  រត់ ទៅ ដេញ ក្របី ចេញ ពី ស្រែ ,  ឆ្កែ បោល មក ស៊ី បាយ អស់  ហើយ បោល ទៅ បាត់  ។  ឯ ឪពុក ក្មេក ជា ម្ចាស់ ឆ្កែ វិល មកវិញ  រកបាយ ស៊ី គ្មាន ព្រោះ ឆ្កែ ស៊ី អស់ ខឹង ណាស់  ដេញ វាយ វា ពុំ ទាន់  ណា អស់ កម្លាំង ឃ្លាន បាយ  ណា ផ្លូវ ឆ្ងាយ  ក៏ ខំ ដើរ មក ផ្ទះ វិញ ទាំងអត់ បាយ  ដើរ ពុំ ចង់ រួច  បន្ទោស ឆ្កែ មិន បាន  ត្បិត វា ចំណាំ អីចឹង  ។  ដល់ ផ្ទះ ស៊ី បាយ រួចហើយ  ប្រាប់ កូនប្រសារ ថា  «  ទៅ ផ្ទះ ចុះ ព្រឹក សឹម មកវិញ  »  ដល់ យប់ កូនប្រសារ មក ស្ដាប់ តា យាយ គិត គ្នា ទៀត  ។
លុះ ដល់ យប់  តា យាយ ចូល ដេក ,  តា ប្រាប់ យាយ ពី រឿង ដែល កូនប្រសារ នោះ ធ្វើ សព្វគ្រប់  ហើយ តា ឲ្យយាយ ជួយ គិត ទៀត ។  ដូន ចាស់ ប្រាប់ ថា  «  ពីមុន វា ធ្វើ ឆ្កែ  តា ឯង ធ្វើ ម្ចាស់  បានជា វា ធ្វើបាប តា ឯង បាន  ដូច្នោះ ព្រឹក នេះ  តា ឯង ឲ្យ វា ធ្វើ ម្ចាស់ ម្ដង  ឯ តា ឯង ធ្វើ ឆ្កែ វិញ  »  ។  តា យាយ គិត គ្នា  ហើយ ដេក ទៅ ។  ចៅ នោះ លប ស្ដាប់ បាន ការណ៍ ហើយ  ក៏ ទៅ ដេក ឯ ផ្ទះ វា ហី ។
ព្រឹក ឡើង ចៅ នោះ  ទៅ បម្រើ ឪពុក ក្មេក ម្ដាយ ក្មេក ទៀត ។  តា យាយ ឲ្យ កូនក្រមុំ លើក បាយ មក ឲ្យ វា ស៊ី ។  រួចហើយ តា ក៏ ប្រាប់ ថា  «  កូន អើយ  !  ពី ម្សិលមិញ ឯង ធ្វើ ឆ្កែ ,  ថ្ងៃ នេះ ឯង ធ្វើ ម្ចាស់ អញ ម្ដង  អញ ធ្វើ ឆ្កែ វិញ  » ។  ចៅ នោះ ឆ្លើយបាទ  !  ហើយ ពុន បាយ និង ទឹក ទៅ  ឯ តាវា រ ធ្វើជា ឆ្កែ បោល តាម ក្រោយ ។  លុះ ហួស ពី ផ្ទះ បន្តិច ទៅ  វា ខំ ដើរ យ៉ាង លឿន កុំ ឲ្យ ឪពុក ក្មេក វា បោល ទាន់ ។
តា បោល ពុំ ទាន់  ត្បិត ខ្លួន ចាស់  ដើរ ត្រុក ៗ តាម ក្រោយ វា ,  ឯ វា ក៏ បែរ មក ថា  «  ឆ្កែ អី ស៊ី តែ បាយ បង្អស់  ទៅ មុខ មិន ទៅ  ដើរ តែ ក្រោយ ម្ចាស់  រក អណ្ដើក ម្ដេច បាន  ?  ថា ហើយ វាយ ឆ្កែ ឲ្យ បោល ទៅ មុខ ។  តា បោល ក្នុង ស្មៅ មិន រួច ចេះតែ ដើរ តាម ក្រោយ  រក អណ្ដើក ក៏ មិន បាន ,  កូនប្រសារ វាយ ស្ទើរ ស្លាប់  ហត់ ស្ទើរ ដាច់ខ្យល់  តែ ពុំ ហ៊ាន ស្ដី  ព្រោះ ខ្មាស់ កូនប្រសារ ។
លុះ ទៅ ឆ្ងាយ ដល់ ថ្ងៃត្រង់  វា ស្រាយ បាយ ស៊ី  ហើយ វា ថា  «  ឆ្កែ អី រក អណ្ដើក មិន បាន ដើរ តែ ក្រោយ មនុស្ស  ស៊ីតែ បាយ អង្អស់  »  ហើយ វា បង្អត់ មិន ឲ្យបាយ ស៊ី  វា ឲ្យ តែ ឆ្អឹង ឆ្អែង ,  ឆ្កែ ចាស់ អង្គៀម ក៏ មិន បែក  ត្បិត គ្មាន ធ្មេញ  ឃ្លាន ណាស់ អង្គុយ មើល តែ មុខ វា  ទាល់តែ វា ស៊ី ហើយ វា វាយ មួយ ព្រនង់ ទៀត  វា ថា  «  ណ្ហើយ  !  ទៅ ផ្ទះ ចុះ  បើ មិន ផេះ ទេ  ឆ្កែ អី ឆ្នែង យ៉ាង ហ្នឹង  »  ហើយ វា ឡើង ដើរ វិល ទៅ ផ្ទះ វិញ  ។
តា ចាស់ ហត់ ណាស់  វារ មិន រួច ឡើង ដើរ ទៅ តាម ក្រោយ កូនប្រសារ  ធ្វើមុខ ស្រមេះ  ។  លុះ ទៅដល់ ចៅ កម្លោះ ប្រាប់ ម្ដាយ ក្មេក ថា  «  ម៉ែ  !  រក អណ្ដើក មិន បាន ទេ  ព្រោះ ឆ្កែ មិន ស្វាក់  »  ។
តា ចាស់ ខឹង ណាស់ ប្រាប់ កូនប្រសារ ថា  «  ឯង ទៅ ផ្ទះ ចុះ  ព្រឹក សឹម មកវិញ  »  ។  ចៅ នោះ ក៏ លា ទៅ ,  ដល់ យប់ មក ពួន លប ស្ដាប់ ក្រោម ផ្ទះ ទៀត  ។
លុះ ដល់ យប់  តា យាយ ចូល ដេក ,  តា និយាយប្រាប់ យាយ ពី រឿង កូនប្រសារបាប  ហើយ បង្អត់ ទាំង បាយ ផង  ។  ដូន ថា  «  ណ្ហើយ  !  ឲ្យ កូន ទៅ វា ទៅ  ផ្ដាច់ វា មិន បាន ទេ ,  អា នេះ មាន ប្រាជ្ញា ណាស់  ឯង គិត អី ក៏ វា ដឹង មុន ទាំងអស់ ,  វា ធ្វើបាប ស្ទើរតែ ស្លាប់  ម្ដេចក៏ មិន រាង  » ។  តា ចាស់ ឆ្លើយ ថា  «  នឹង ឲ្យ វា ទៅ មើលទៅ រូបរាង វា  មិន សម នឹង កូន យើង សោះ ,  ប៉ុន្តែ យើង ធ្វើ កលឲ្យ វា ខឹង  ឲ្យ វា ជេរ ម្ដាយ  វា មិន ជេរ  ដូច្នេះ ដូន ជួយ គិត អញ ម្ដង ទៀត  បើ វា ធ្វើ តាម មិន បាន សឹម ផ្ដាច់ វា  »  ។  ដូន ចាស់ ថា  «  អើ  !  ឥឡូវនេះ  មាន តែ ដល់ ពេល មាន់ រងាវ  តា ឯង លុប មុខ  ស៊ី ស្លា  ហូប បាយ  ចូល ទៅក្នុង ការុង មួយ  ការុង មួយ ទៀត ច្រក អង្ករ  បើ ព្រឹក ឡើង វា មក ខ្ញុំ នឹង ប្រាប់ វា ថា  តា ឯង ទៅ ផ្សារ ទិញ អីវ៉ាន់ ,  ហើយ ខ្ញុំ ប្រាប់ ឲ្យ វា រែក ទៅ តាម ឲ្យ ទាន់  នៅ វេលា ស៊ី បាយ ព្រឹក  ត្បិត ផ្លូវ ផ្សារ  ក៏ ឆ្ងាយ ដែរ ,  បើ វា រែក ទៅ មិន ទាន់ ទេ នោះ  លុះ មក វិញ នឹង ផ្ដាច់ កូន ពី វា បាន ងាយ  មួយ ទៀត តែ ទៅដល់ ពាក់កណ្ដាល ផ្លូវ វា មុខ ជា ធ្ងន់  វា ប្រហែលជា វា គិត ឃើញ ថា ស្ងាត់ ហើយ  វា ជេរ មិន ខាន  »  ។  តា ចាស់ និង យាយ គិត គ្នា ហើយ  ក៏ ដេក ទៅ  ។  ឯ កូនប្រសារលប ស្ដាប់ នៅក្រោម ផ្ទះ ដឹងការណ៍ ហើយ  ក៏ ទៅ ដេក ផ្ទះ  ។
លុះ ព្រឹកឡើង  ចៅ នោះ រៀប ខ្លួន  ដើរ ចេញ ទៅ បម្រើ ឪពុក ក្មេក ទៀត ,  ដល់ ហើយ ម្ដាយ ក្មេក ឲ្យ កូនក្រមុំ លើក បាយ  យកមក ឲ្យ ចៅ នោះ ស៊ី ទៀត ,  ស៊ិ ហើយក៏ ប្រគល់ អម្រែក ឲ្យ កូនប្រសារ  រែក ទៅ តាម ឪពុក ក្មេកឯ ផ្សារ  ដូច គិត គ្នា ពី ល្ងាច នោះ ។  ចៅ នោះ រែក ដើរ ទៅ ហើយ គិត ថា  «  ម្ដង នេះ អញ ធ្វើឲ្យ ឪពុក ក្មេក អញ នេះ  ឲ្យ កូន មក អញ  កុំ ឲ្យ គាត់ រកកល ធ្វើ បញ្ឆោត អញ ក្រោយ ទៀត  »  ។  ហើយ គិត តែ រែក ដើរ ទៅដល់ កណ្ដាល ផ្លូវ  ដាក់ អម្រែក ចុះ  ហើយ ថា  ការុង នេះ ចង មាត់ មិន ជាប់  »  ។  វាយក ខ្សែ ចង ថែម ទៀត ,  លុះ រែក ទៅដល់ កន្លែង មាន ព្រែក  មាន ស្ពាន  ក៏ ដាក់ អម្រែក លើ ស្ពាន  ឲ្យ ប្របេះ ត្រង់ ចុង ក្ដារ  នៅតែ បន្តិច នឹង ធ្លាក់ ពី ស្ពាន  ហើយ ថា  «  អញ អើយ  ថ្ងៃ ណាស់ ហើយ  ម្ល៉េះ សម ឪអញ ជេរ មិន ខាន  អម្រែក ធ្ងន់  រែក ម្ដេច ឲ្យ ទាន់  !  ណ្ហើយ  ឪ ជេរ ក៏ ជេរ ចុះ  អញ ដាក់ នៅ នេះ  ទៅ វាល សិន រួច សឹម ទៅ ទៀត  »  ។  និយាយ បណ្ដើរ ដើរ បណ្ដើរ  ។  មួយ ស្របក់ ក៏ កាន់ ឈើ មួយ ធំ ដើរ មកពី នាយ បុក ក្ដារ ស្ពាន ឮ គ្រាំ ៗ  ធ្វើ ហាក់ដូចជា ដំរី ឆ្លង ស្ពាន  ហើយ ស្រែក ថា  «  នរណា ដាក់ អម្រែក នៅលើ ស្ពាន  ដំរី អញ វា ជាន់ ខូច អស់ ហើយ  យក ចេញ ឲ្យ ឆាប់  ស្រែក ហើយ បុក ក្ដារ គ្រាំង ៗ ដើរ ចូលមក  ។  ឯ តា ចាស់ នៅក្នុង ការុង គិតស្មាន ថា ដំរី មែន  ភ័យក្រែង ជាន់ ស្លាប់ ក៏ ខំ បម្រះ ជៀស ផ្លូវ ដំរី ហួស ពី ក្ដារ ធ្លាក់ ទៅ  ក្នុង ទឹក ៗ  ចូល ការុង គាត់ ឈ្លក់ ទឹក ត្រដរ ញ័រ ទាំង ការុង ស្ទើរតែ នឹង ស្លាប់  ។  ឯ កូនប្រសារ ឃើញ ដូច្នោះ  ក៏ ទុកឲ្យ ផឹក ទឹក បន្តិច  ឲ្យ អស់ ខូច ទៀត  ហើយ ធ្វើជាដើរ មកពី វាល ស្រែក ថា  «  នរណា ហ៊ាន បរ ដំរី ឆាយ អម្រែក អញ  ឲ្យ ធ្លាក់ ក្នុង ទឹក  ទទឹក អង្ករ អញ អស់  !  ឱអញ អើយ  !  ឪ ជេរ ថែម ទៀត ហើយ  ថ្ងៃ ក៏ កាន់តែ ខ្ពស់ ហើយ  អង្ករ ទទឹក ថែម ទៀត  »  ។  អ្នក កម្លោះ ឃើញ ឪពុក ក្មេក បម្រះ ញ័រ ក្នុង ការុង ក៏ ថា  «  ឱ  !  មាន ត្រី មក ប្របេះ ផង ,  ណ្ហើយ  !  អញ ចុះ ទៅ ស្រង់ មក មើល  »  ថា ហើយក៏ លោត ទៅ ស្រង់ ឡើង មក មើល  ហើយ ថា  «  អើយ  !  បើ វាទ ទឹក នឹង ស្រាយ ហាល ថ្ងៃ  ហើយ រែក យក ទៅឲ្យ ម៉ែ ធ្វើ នំបញ្ចុក ទុកឲ្យ ឪ  » ។  ថា ហើយ ស្រាយ មើលឃើញ តា នៅក្នុង ការុង ក៏ ថា  ឪ អើយ  !  ម្ដេច មិន ស្រែក ប្រាប់ ខ្ញុំ  កុំ អី ស្លាប់ ទៅ ហើយ  គេ បរ ដំរី មកពី ណា មិន ដឹង  គេ ឲ្យ ដំរី ឆាយ ធ្លាក់ ទៅក្នុង ទឹក » ។  តាឮ ហើយ ឡើង ឈរ  ដើរ វិល មក ផ្ទះ វិញ មិន មាន ស្ដី មួយ ម៉ាត់  ដល់ ទៅ ផ្ទះ អស់ ចំណេះ  ពុំ ហ៊ាន គិត ទៀត ក៏ រៀបការ កូនក្រមុំ ឲ្យ ទៅ អ្នក កម្លោះ នោះ ទៅ  ។
និយាយ យប់  ផ្ទប់ ព្រៃ  និយាយ ថ្ងៃ  ព្រៃ មាន ត្រចៀក
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>