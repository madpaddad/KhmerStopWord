
រឿង  ពូត្រុំ មេកន្ទ្រាញ
នៅលើ ផ្លូវ ដី លំមួយ  ដែល មាន អ្នកដំណើរ ទៅ មក  ធ្វើការរកស៊ី រចល់  ជា ប្រក្រតី  ជាមួយនឹង ភូមិ ដទៃ  មេកន្ទ្រាញ ក្នុង ភូមិ ដ៏ ចាស់ជរា  មួយ រូប  បាន ធ្វើ ការសាកល្បង ទឹកចិត្ត អ្នកស្រុក  ដោយ មិន បាន  ពិគ្រោះ ប្រាប់ នរណា  ក្នុង ភូមិ ឡើយ ។  នៅ យប់ មួយ  មេកន្ទ្រាញ បាន យក ដំរី  ទៅ អូស ផ្ទាំង ថ្ម  មួយ ផ្ទាំង ធំ  មក ដាក់ កណ្តាល ផ្លូវ  ហើយ គេច ទៅ បាត់  ធ្វើ ហាក់ដូចជា មិន បាន  ដឹង រឿង អ្វី ទាំងអស់ ។  ថ្ងៃ បន្តបន្ទាប់មក  អ្នកភូមិ ដែល ធ្វើដំណើរ ទៅ មករាល់ ថ្ងៃ  បាន ប្រទះឃើញ ផ្ទាំង ថ្ម មួយ ផ្ទាំង នោះ  ទើស ផ្លូវ  ក៏ នាំគ្នា បរ រទេះ  ឬ ដើរ វេះ វៀង  ចៀស ជុំវិញ ដុំ ថ្ម នោះ ។  ខ្លះ ខឹង ហើយ ជេរ  ប្រទេច ផ្តាសា  អ្នក ដែល យក ដុំ ថ្ម  មក ដាក់ កណ្តាល ផ្លូវ  ទើស ចរាចរ ធ្វើដំណើរ  ពិបាក ខ្លួន ត្រូវ ដើរវាង  ឬ បររទេះវាង ។  ខ្លះ ខឹង  ជេរ ដៀម ដាម  ទៅដល់  មេកន្ទ្រាញ ភូមិ  ថា មិន ចេះ ចាត់ចែង ការ  ដឹកនាំ មនុស្ស  អោយ មក ព្រមៀល ថ្ម  ចេញ ពី ផ្លូវ  ដើម្បី អោយ ពួកគេ  ងាយស្រួល ធ្វើដំណើរ  រកស៊ី ទៅ ណា មក ណា  បាន ដោយ មិន ទើស ទាក់ វាក់វាង ។  ប៉ុន្តែ  គ្មាន នរណាមួយ ឡើយ  មាន ទឹកចិត្ត  នឹង ប្រមូល គ្នា  ដើម្បី យក ថ្ម ចេញ ពី ផ្លូវ  អោយ ងាយស្រួល ធ្វើដំណើរ ដូច ពី ដើម ទេ ។
ថ្ងៃ មួយ ...
អ្នកស្រែ ម្នាក់  ឈ្មោះ ពូ ត្រុំ  នាំ កូនប្រុស ពីរ នាក់ បរ រទេះ គោ  ដឹក ផ្លែ ល្ពៅ  យក ទៅ លក់ នៅ ភូមិ ជិតខាង ។  លុះ មកដល់ ម្តុំ  ដែល មាន ថ្ម មួយ ផ្ទាំង  រាំង កណ្តាល ផ្លូវ  គាត់ ក៏ ទុច រទេះ  ហើយ ស្រដី  ទាំងងឿងឆ្ងល់  ទៅ រក កូនប្រុស ទាំង ពីរ  ដែល ជា ក្មេង ជំទង់ ៗ  ៖
-  អាង៉ា អើយ !  ម៉េច បានជា ផ្ទាំង ថ្ម នេះ  មកដល់ ត្រង់នេះ កើត ?  ពុកបរ រទេះ តាម ផ្លូវ នេះ  យូរ ហើយ  មិន ដែល ឃើញ វា សោះ  ចុះ ហេតុ ដូចម្តេច  បានជា មាន ផ្ទាំង ថ្ម  មក ឈរ ច្រងាង  រាំង ដំណើរ ចរាចរ អ្នកស្រុក អញ្ចឹង ?
-  មែន ហើយ ពុក !  ពួក ខ្ញុំ ក៏ ឆ្ងល់ ដែរ  ( កូន ៗ ឆ្លើយតប វិញ )
-  អញ្ចឹង !  តោះ នាំគ្នា យក ដង រែក  រក កំណល់  គាស់ ថ្ម នោះ ចេញ ពី ផ្លូវ ទៅ  កុំ អោយ វា នៅ ទើស  ពិបាក បរ រទេះ វាង ណាស់ កូន !  ជាពិសេស  នៅ ខែ វស្សា  សំបូរ ទឹក លិច ដូច្នេះ  អ្នកស្រុក ភូមិ យើង  ពិតជា ចុុះ ដើរ លុយ ទឹក  វាង ផ្លូវ  ពិបាក ស្លាប់ ហើយ ។  ជួយ គ្នា  មួយ ដៃមួយ ជើង ទៅ  នឹង អាល បាន ធ្វើដំណើរ សុខសប្បាយ ទាំងអស់ គ
ពូត្រុំ ក៏ បក់ ដៃ ហៅ កូន  និង អ្នកដំណើរ ដែល ឈប់ឈរ មើល  ជុំវិញ នោះ  អោយ មក ជួយ  ប៉ុន្តែ គ្មាន នរណា មក ជួយ គាត់ សោះ  ក្រៅពី កូនប្រុស ជំទង់ របស់ គាត់ ទាំង ពីរ អ្នក ។  មាន អ្នកស្រុក ម្នាក់ ស្រែក ថា  ៖
-  ខ្ញុំ មិន មែន ជា កម្មករ សំណង់ ផ្លុវ ទេ  ហេតុអី  ខ្ញុំ ត្រូវ ប្រលាក់ ដៃ  ខាត កម្លាំង គាស់ ថ្ម នោះ ផង ?
អ្នកស្រុក ម្នាក់ ទៀត  ឃើញ ពូត្រុំ  មូរ ដៃ អាវ ធ្វើ ការ  ក៏ ចំអក ថា  ៖
-  ពូឯង ជា អ្នកបម្រើ គេ ទេ ដឹង  បានជា  ចង់តែ មក បម្រើ គេ  ដាច់ ថ្លៃ ដូច្នេះ ?  គ្មាន នរណា គេ អោយ លុយ ឈ្នួល  ពូឯង ផង  ចាំបាច់ មក រវល់  ព្រមៀល ថ្ម  អោយ ហត់ខ្លួន ធ្វើ អ្វី ?
អ្នកស្រុក ទី បី ស្រដី ដៀម ដាម បន្ថែម ថា  ៖
-  អាត្រុំ អើយ !  អ្នកស្រែ ដូច ឯង  ទោះ ខំប្រឹង ធ្វើ ល្អ អោយ គេ ឃើញ  ក៏ គ្មាន ថ្ងៃ ដែល គេ អោយ ឯង  ឡើង បុណ្យ  ជា មេកន្ទ្រាញ  ប្រចាំ ភូមិ ដែរ  អាប្អូន !
ប៉ុន្តែ ពូត្រុំ មិន ខ្វល់ ទេ  ព្រោះ គាត់ ពុំ បាន ស្រមៃ ចង់បាន ធ្វើជា មេក ន្រ្ទាញ ឯណា  គ្រាន់តែ ចង់អោយ ផ្លូវ ស្រឡះ  ធ្វើដំណើរ ស្រួល ទេ តើ ។  ដោយ ការខិតខំ របស់ គាត់ និង កូន  ពូត្រុំ បាន គាស់ ថ្ម  រំកិល ព្រមៀល បន្តិច ម្តង ៗ  រហូតដល់ ផ្ទាំង ថ្ម  េចញ ផុត ពី ផ្លូវ ។  ភ្លាម នោះ  ស្រាប់តែ  កូន ពូត្រុំ ទាំង ពីរ ស្រែក ព្រម គ្នា  ថា  ៖
-  ពុក អើយ  នៅក្រោម ផ្ទាំង ថ្ម នោះ  មាន ប្រអប់ មួយ ចម្លែក ណាស់ ។  មើល ហ្ន៎ !
ពូត្រុំ  ស្ទុះ ទៅ ទាញ ប្រអប់ នោះ បើក ឡើង  ប្រទះឃើញ ខោអាវ សូត្រ ថ្មី ស្រឡាង  មាន គ្រឿងអលង្ការ  និង ខ្សែក្រវាត់ មាស ទង្វា  យ៉ាង ភ្លឺ រន្ទាល ។  ពូត្រុំ  ឃើញ ហើយ  ភ្ញាក់ ស្រឡាំងកាំង តែម្តង ។  កូនប្រុស ពូត្រុំ ទាំង ពីរ ទះ ដៃ ហ៊ោរ ឡើង៖
-  ពុក អើយ !  នេះ ជា លាភ របស់ យើង ហើយ !
ពូត្រុំ ភ្ញាក់ផ្អើល ណាស់  រក គិត អី  និយាយ អី មិន ទាន់ ចេញ អី ផង  ស្រាប់តែ អ្នកស្រុក ដែល ឈរ ជុំវិញ នោះ  ក៏ នាំស្រដី  រអូ៊  ច្រណែន  នឹង ពូត្រុំ  ដូច ឃ្មុំ រោម ផ្កា  ថា  ៖
-  ម៉េច បានជា ពូ ត្រុំ  គាត់ ដឹង កើត  ថា នៅក្រោម ដុំ ថ្ម នោះ  មាន កំណប់ ?
-  បើ អញ ដឹង ថា មាន កំណប់ ពីក្រោម ផ្ទាំង ថ្ម នោះ  អញ ច្បាស់ជា ព្រមៀល ថ្ម មុនឯង ទៅ ទៀត  នាយ ត្រុំ អើយ ។
-  អាត្រុំ អើយ !  អញ ក៏ ធ្លាប់ បាន អោយ ដង រែក ឯង ខ្ចី ប្រើ ដែរ  ដូច្នេះ កុំ ភ្លេច ចែក ចំណែក អោយ អញ ផង វើយ !
រំពេច នោះ  មេកន្ទ្រាញ នឹង បរិវា រ  បាន បរ រទេះ គោ មកដល់ ព្រម ៗ គ្នា ។  មេកន្ទ្រាញ ក៏ ស្រដី ទៅ រក ពូត្រុំ ថា  ៖
-  អរគុណ នាយ ត្រុំ ណាស់  ដែល មាន សមាន ចិត្ត ប្រពៃ  ងើប ធ្វើការពុះពារ ឧបសគ្គ  តាម ផ្លូវ  ជួយ អោយ  អ្នកស្រុក ធ្វើដំណើរ  មាន សុវត្ថិភាព  ដោយ ទឹកចិត្ត គុណធម៌ របស់ ខ្លួន  មិន បាច់ ចាំ មាន នរណា  ស្រែក ហៅ  ដាស់តឿន  ក្រើន រំលឹក  ឬ ពឹងពាក់ ។  នេះ ហើយ ជា គុណសម្បត្តិ  របស់ មេដឹកនាំ គម្រូ  ដ៏ ប្រសើរ  ដែល ខ្ញុំ ប្រាថ្នា ជ្រើសរើស យក តែងតាំង  ជា មេកន្រ្ទាញ ប្រចាំ ភូមិ  បន្ត វេន ពី ខ្ញុំ  ពេល ខ្ញុំ ចូលនិវត្តន៍  ព្រោះ ជរាភាព ។
កាលបើ បាន ឭ សំដី របស់ មេកន្ទ្រាញ ហើយ  អ្នកស្រុក ទាំងឡាយ ភ្ញាក់ ក្រញាង  ស្ងួត ទឹក មាត់ ខះក  គ្រប់ គ្នា  ត្បិត មិន នឹកស្មាន ថា  ពូត្រុំ អាច បាន ឡើង បុណ្យ សក្តិ  ជា មេកន្រ្ទាញ ប្រចាំ ភូមិ  ដូច្នោះ ឡើយ ។  នៅ ពីក្រោយ ខ្នង ពូត្រុំ  កូន ទាំង ពីរ  ដោះ អាវ  ចង នៅ ចុង ដង រែក  ហើយ លើក គ្រវី ឡើង  ស្រែក ថា  ៖
-  ជយោ!  ពូត្រុំ  មេកន្ទ្រាញ !!
ដោយ  អ្នកស្រី  កែវ  ច័ន្ទ បូរណ៍
</doc>