
រឿង អាខ្វាក់ អាខ្វិន
កាលពី ព្រេង នាយ  មាន មនុស្ស ពីរ នាក់  ម្នាក់ ខ្វាក់  ម្នាក់ ខ្វិន  នៅ ខ្ញុំ ចិន ទាំង ពីរ នាក់  អស់ អ្នកស្រុក គេ ហៅ អាខ្វាក់ អាខ្វិន  ប៉ុន្តែ នៅ ម្ចាស់ ដោយ ខ្លួន  អាខ្វាក់ នៅនឹង ចិន ផ្ទះ មួយ  អាខ្វិន នៅនឹង ចិន ផ្ទះ មួយ ទៀត ជិត គ្នា  ។  អាខ្វាក់ អាខ្វិន យក គ្នា ជា សំឡាញ់  ។  ឯ អាខ្វាក់ ៗ  ភ្នែក ទាំង ពីរ  មើល មិន ឃើញ អាខ្វិន ៗ ជើង ទាំង ពីរ  ដើរ មិន រួច  បើ នឹង ទៅ ណា បាន តែ កិល នឹង គូថ  ។  ចិន ជា ម្ចាស់ ប្រើ អាខ្វាក់ អាខ្វិន  គ្មាន ប្រណី អាណិត ថា ខ្វាក់ ថា ខ្វិន សោះ  ។  អាខ្វាក់ អាខ្វិន នឿយ លំបាក់ ណាស់  ក៏ គិត គ្នា ថា  «  យើង នឿយ ហត់ លំបាក់ ណាស់  នឹង ទ្រាំ នៅជា ខ្ញុំ ចិន នេះ មិន បាន ទេ  មាន តែ យើង គិត រត់ »  ហើយ អាខ្វាក់ សួរ អាខ្វិន ថា  «  បើ ដូច្នោះ  យើង នឹង គិត ដូចម្តេច ?  »  ។  អាខ្វិន ឆ្លើយ ឡើង ថា  «  អញ ឃើញ ទូក គេ នៅ កំពង់នោះ មាន  យើង ត្រូវ រត់ ទៅ ដោយ ទូក នោះ  ទើប រួច »  ។  អាខ្វាក់ អាខ្វិន គិត គ្នា ព្រម ហើយ  លុះ យប់ ក៏ បបួលគ្នា ចុះ ទៅ កំពង់ហើយ ចេញ ទូក ពី កំពង់ទៅ  ប៉ុន្តែ អាខ្វាក់ អាខ្វិន  ជា មនុស្ស មិន ចេះ អុំ ទូក  ក៏ អង្គុយ ម្នាក់ឯ ក្បាល  ម្នាក់ឯក ន្សៃ  ឈមមុខ ទល់ គ្នា  ប្រឹង អុំ ទូក ទៅ  ។  អាខ្វាក់ មើល មិន ឃើញ អាខ្វិន ជា មនុស្ស មិន ដែល អុំ ទូក សោះ  ហើយ យប់ ងងឹត មើល មិន ឃើញ  គិតស្មាន ថា  ទូក លឿន ទៅ មុខ  តែ ទូក ចេះតែ វិល នៅ ត្រង់ កំពង់នោះ ឯង  លុះ អុំ យូរ ទៅដល់ ពាក់កណ្តាល អាធ្រាត្រ  ឮ សំឡែង សត្វ អក យំ  អាខ្វាក់ អាខ្វិន និយាយ គ្នា ថា  « យើង ប្រឹង អុំ ទូក ឡើង  ដល់ កន្លែង អន្លង់ អក ហើយ »  ។  អាខ្វាក់ អាខ្វិន  ខំ អុំទៅ ទៀត  លុះ ដល់ ពេល មាន់ រងាវ  ហើយនិយាយ គ្នា ថា  «  យើង ជិត ដល់ ស្រុក គេ ហើយ  ប្រឹង អុំ ឡើង ក្រែង គេ តាម ទាន់ »  ។  អាខ្វាក់ អាខ្វិន ក៏ ប្រឹង អុំ  លុះត្រាតែ មាន រងាវ កុះ  ឮ សម្លេង តាវ៉ៅ យំ  ភ្លឺ ព្រាង ៗ ពី ឯ កើត  អាខ្វិន ក៏ និយាយប្រាប់ ទៅ អាខ្វាក់ ថា  «  ដូចជា កំពង់ ផ្ទះ យើង »  ។  លុះ ភ្លឺ បន្តិច ឡើង ម្ចាស់ ចុះ មកដង ទឹក  ឃើញ អាខ្វាក់ អាខ្វិន អង្គុយ អុំ ទូក ឈមមុខ ទល់ គ្នា  ហើយ គេ ហៅ ឲ្យ អុំ ទូក ចូលមក  គេ ដឹង ថា  «  អាខ្វាក់ អាខ្វិន រត់  ប៉ុន្តែ គេ គិត ថា  វា នឹង រត់ ទៅ ឯណា  បើ វា ខ្វាក់ ខ្វិន ដូច្នេះ »  គេ ក៏ ឲ្យ ឡើង ទៅ ផ្ទះ វិញ  គេ មិន បាន ជេរ វាយ ទេ  ។  អាខ្វាក់ អាខ្វិន ទៅ នៅ ដូច ពី ដើម វិញ  ។
លុះ នៅ យូរ ទៅ  អាខ្វាក់ អាខ្វិន បបួលគ្នា រត់ ទៀត  អាខ្វិន និយាយ នឹង អាខ្វាក់ ថា  «  យើង រត់ ម្តង នេះ ទៀត  កុំ ឲ្យ ម្ចាស់ គេ តាម ទាន់  យើង កុំ ទៅ ជើងទឹក  ទៅ ចើង គោក វិញ »  ។  អាខ្វាក់ ឆ្លើយ ថា  « ទៅ ដូចម្តេច នឹង បាន ជើង គោក នោះ  បើ អញ ខ្វាក់  ឯង ខ្វិន នឹង រត់ ទៅ ឯណា រួច »  ។  អាខ្វិន ឆ្លើយ ឡើង ថា  «  ឯង កុំ ព្រួយចិត្ត  ឯង ឲ្យ អញ ជិះ លើ ឯង  ហើយ អញ បង្ហាញ ផ្លូវ  »  ។  អាខ្វាក់ អាខ្វិន គិត គ្នា ព្រម ហើយ  លុះ ដល់ យប់ ស្ងាត់ គេ ដេក លក់ អស់  អាខ្វាក់ លើក អាខ្វិន ឲ្យ ជិះ លើ ស្មា  ដើម្បីឲ្យ បង្ហាញ ផ្លូវ នឹង ដើរ ទៅ  ។  ឯ ម្ចាស់ លុះ ព្រឹកឡើង  មិន ឃើញ អាខ្វាក់ អាខ្វិន  ដឹង ថា អាខ្វាក់ អាខ្វិន រត់  ប៉ុន្តែ គិត ថា «  មនុស្ស ខ្វាក់ ខ្វិន វា នឹង រត់ ទៅ ណា រួច »  គេ ក៏ មិន ទៅ តាម  ។  អាខ្វាក់ អាខ្វិន ខំ រត់ ទៅ ពីរ បី ថ្ងៃ បាន ដល់ ស្រុក មួយ  ស្រុក នោះ  មាន ខ្លា សាហាវ អ្នកស្រុក គេ ហាមប្រាម  កូន ចៅ គេ ថា  «  ព្រលប់ យប់ ងងឹត ហើយ កុំ លេង នៅ ដី ខ្លាច ខ្លា »  ។  អាខ្វាក់ អាខ្វិន ទៅដល់ ស្រុក នោះ  ជួន ជា ព្រលប់ យប់ ងងឹត ហើយ គិត គ្នា ថា  «  យើង ដល់ ស្រុក គេ ហើយ  បើ ដូច្នេះ  យើង គិត ធ្វើ ស្រែ  តើ យើង បាន នង្គ័លរនាស់ ក្របី គោ ពី ណា  នឹង ធ្វើ ស្រែ នឹង គេ មាន តែ យើង គិត លួច គេ ទើប បាន  »  ។  អាខ្វិន បញ្ចេះ អាខ្វាក់ ឲ្យ ដើរ ចូលទៅ ភូមិ គេ  អស់ អ្នកស្រុក គេ ឃើញ  គេ ប្រាប់ ថា  «  ស្រុក នេះ មាន ខ្លា សាហាវ ណាស់ »  ។  អាខ្វិន ឆ្លើយ ឡើង ថា  «  ឃ្លេ មិន ខ្លាច ទៅ ខ្លាច ខ្លា »  ។  ខ្លា ក៏ ជួន ជា មក លបខាំ គោ ពេល នោះ ដែរ  ដល់ ឮ អាខ្វាក់ ថា  «  ឃ្លេ មិន ខ្លាច ទៅ ខ្លាច ខ្លា »  ក៏ គិត គ្នា ថា  «  ពី ដើម គេ ខ្លាច តែ អញ  ឥឡូវ មាន ឃ្លេ ផ្សេង  គេ ខ្លាច ជាង អញ ទៅ ទៀត  អញ មិន ដែល ឃើញ មិន ដែល ឮ សោះ ទេ ឃ្លេ នោះ  បើ ដូច្នេះ អញ ចាំលបមើល ឲ្យ ឃើញ ច្បាស់ ប្រាកដ »  ។  អាខ្វិន ឃើញ ក្រោល គោ គេ  ហើយ ប្រាប់ អាខ្វាក់ ថា  «  ឯង ទៅ លួច គោ ចុះ  អញ ចាំ ឯង នៅក្រោយ របង នេះ  »  ។  អាខ្វាក់ ដាក់ អាខ្វិន ចុះ  ហើយ ដើរ ស្ទាប !  ចូលទៅ ជួន ជា ជួប នឹង ខ្លា  ។  ខ្លា ឃើញ អាខ្វាក់  គិត ស្វាន ថា ជា ឃ្លេ  ក៏ ខ្លាច មិន ហ៊ាន កំរើក ខ្លួន អាខ្វាក់ ស្ទាប់ អស់ ទាំង ខ្លួន ខ្លា គិតស្មាន ថា គោ  ហើយ ស្ទាប ទៅលើ ក្បាល ខ្លា  មិន ឃើញ ស្នែង នឹក អរ ថា  « គោ នេះ ស្នែង នប់ ធាត់ ល្អ ណាស់  អញ ទុក ជា អានប់ កូន ក្រោល »  អាខ្វាក់ ក៏ ចាប់ ទាញ ខ្លាដឹក យកមក នឹង ខ្លុះ  ។  ឯ ខ្លា គិត ខ្លាច អាខ្វាក់ ដោយ ស្មាន ថា ឃ្លេ  អាខ្វាក់ ធ្វើម្តេច ក៏ ចេះតែ ទៅ តាម អាខ្វាក់ ដឹក មកដល់ ក្រៅ របង  ហើយ ប្រាប់ ទៅ អាខ្វិន  ឲ្យ យក កន្លុះ មក នឹង ខ្លុះ អានប់ កូន ក្រោល  អាខ្វិន ឃើញ ហើយ ប្រាប់ អាខ្វាក់ ថា  « អាខ្វាក់ !  ខ្លា ទេ !  »  ។  អាខ្វាក់ ឆ្លើយ ថា  «  បើ ឯង ខ្លាច  ឯង ឲ្យ កន្លុះ មក អញ ៗ  នឹង ចាក់ ច្រមុះ យក ទៅ ភ្ជួរ ស្រែ »  ។  អាខ្វិន ក៏ ហុច ក ន្លុះ ទៅឲ្យ អាខ្វាក់  ។  បាន កន្លុះ ហើយ ចាក់ ច្រមុះ ខ្លា  ។  ខ្លា ឈឺ ច្រមុះ ទ្រាំ មិន បាន  ក៏ ស្ទុះ ច្រឡោត ស្រែក ឮ តែ រ៉ូម ៗ  ហើយ រត់ ទៅ  ។  ក្នុង ពេល នោះ  អាខ្វិន ខ្លាច ស្ទើរ នឹង ស្លាប់  ប៉ុន្តែ អាខ្វាក់ មិន ព្រម  ចេះតែ ទន្ទេញ ថា  «  ស្តាយ អានប់ កូន ក្រោល អញ ធាត់ ល្អ ណាស់  »  ហើយក៏ ទៅ តាម  ។
លុះ ទៅដល់ កណ្តាល ស្រែ  បាន ឃើញ ខ្ទម ស្រែ គេ មួយ  មាន ទាំង រនាស់ ហើយ  ឃើញ អណ្តើក មួយ  អាខ្វិន ឃើញ ហើយនិយាយប្រាប់ អាខ្វាក់ ថា  «  វ៉ីយ អាខ្វាក់ មាន ខ្ទម ស្រែ គេ  ហើយ មាន ខ្សែ ពួរ  និង ចង្អេ រ  សន្ធឹក ផង  »  ។  អាខ្វាក់ ថា  «  ចេះតែ យក ឲ្យ អស់  »  ។  អាខ្វិន ប្រកែក ថា  «  យក ធ្វើ អ្វី ធ្ងន់ ឥត អំពើ  »  ។  អាខ្វាក់ ថា  «  ធ្ងន់ អី ឯង  ធ្ងន់ តែ អញ ទេ  ចេះតែ យក ទៅ  »  ។  ហើយ អាខ្វាក់ អាខ្វិន យក របស់ ទាំងអស់ មាន បាយ មួយ ឆ្នាំង ដែល គេ ដាំ ទុក នៅ ជើង ក្រាន ផង  អាខ្វិន លាលកាន់ យក របស់ សព្វគ្រប់ អស់ ហើយ  ក៏ ឡើងជិះ លើ អាខ្វាក់ ទៀត  ។  អាខ្វាក់ ជា មនុស្ស មាន កម្លាំង ខ្លាំង ក៏ យក របស់ ទាំងអស់ ទៅ  លុះ ដើរ ចូល ព្រៃ លេច វាល ទៅត្រាតែ ភ្លឺ  បាន ជួប មនុស្ស ម្នាក់ គេ មក យកឃ្មុំ  ។  អាខ្វិន ឃើញ ប្រាប់ អាខ្វាក់ ថា  «  នៃ វ៉ីយ មាន គេ មក យកឃ្មុំ »  អាខ្វាក់ ឮ ហើយ ស្រែក ហៅ ទៅ អ្នកយកឃ្មុំ ថា  «  វ៉ីយ ចែកឃ្មុំ គ្នា ស៊ី ផង »  អ្នក យកឃ្មុំ ឆ្លើយ ថា  « គ្នា ស៊ី តែ ទឹក ទេ  ទុក កាកឲ្យ ឯង »  ហើយ អ្នក យកឃ្មុំ ដោះ ទុក្ខ សត្វ ធំ ដាក់ បំពង់ ចុក ជិត យក ទៅឲ្យ អាខ្វាក់ អាខ្វាក់កាន់ យក ទៅ  លុះ ដើរលេច វាល ចូល ព្រៃ  ថ្ងៃ ណាស់ ហើយ ឃ្លាន បាយ  ទើប និយាយ គ្នា ថា  « យើង ស៊ី បាយ សិន  ឲ្យ មាន កម្លាំង សឹម ទៅ ទៀត »  ។  អាខ្វាក់ ដាក់ អាខ្វិន ចុះ  ហើយ ដាក់ របស់ ចេញ ពី ខ្លួន  យក បំពង់ ឫស្សី ដែល អ្នក យកឃ្មុំ ឲ្យ នោះ  ដោយ ស្មាន ថា ជា សាច់ ឃ្មុំ មក ស៊ី នឹង បាយ  ដល់ ដក ឆ្នុក ឡើង ធំ ស្អុយ លាមក  អាខ្វាក់ ថា  កន្លែង សំណាក់ នេះ ស្អុយ លាមក ហើយ យើង ទៅ រក ដំណាក់ ឈប់ ឯ មុខ ទៀត »  ។  អាខ្វាក់ ចុក បំពង់ លាមក ហើយ  ក៏ បបួល អាខ្វិន ទៅ ឈប់ ឯ មុខ ទៀត ដល់ បន្តិច ទៅ អាខ្វាក់ ថា  «  អស់ កម្លាំង ឃ្លាន បាយ ណាស់  រក កន្លែង ឈប់ ស៊ី បាយ »  អាខ្វិន ក៏ មើលឃើញ ម្លប់ ល្អ  ហើយ មាន ទឹក ត្រពាំង ល្មម ស៊ី បាយ បាន អាខ្វិន ទះ កំភ្លៀង អាខ្វាក់ ឲ្យ តម្រង់ ចូលទៅ កន្លែង ម្លប់ ឈើ នោះ ឯង  ដល់ ហើយ អាខ្វាក់ ដក ឆ្នុក បំពង់ នោះ ឡើង  ធុំ ស្អុយ ទៀត  អាខ្វាក់ ប្រាប់ ទៅ អាខ្វិន ដូច មុន  អាខ្វាក់ អាខ្វិន ចេះតែ ស្អុយ ដូច្នេះ ឯង ពីរ បី ដង  ។  ក្រោយ ទៀត អាខ្វាក់ ឃ្លាន បាយ ណាស់ បបួល អាខ្វិន ឈប់  ហើយ ដក ឆ្នុក បំពង់ យក ដៃ លូក ទៅ ធុំ ស្អុយ លាមក ដឹង ថា លាមក ក៏ ប្រាប់ ទៅ អាខ្វិន ថា  « វ៉ីយ អាខ្វិន ! អា ដែល យកឃ្មុំ នោះ វា បញ្ឆោត យើង  ជុះ លាមក ដាក់ បំពង់ ហើយ ចុក មាត់ បំពង់ឲ្យ មក យើង »  ។  អាខ្វាក់ ខឹង ណាស់  លាង ដៃ រួចហើយ ស៊ី បាយ ពីរ នាក់ នឹង អាខ្វិន និយាយ គ្នា ថា »  យើង ស៊ី បាយ ឲ្យ មាន កម្លាំង  រួចហើយ យើង ទៅ តាម សម្លាប់ អាចង្រៃ  ដែល វា បញ្ឆោត ឲ្យ លាមក យើង  ឲ្យ វា ស្លាប់ កុំ ឲ្យ វា ធ្លាប់  តែ បញ្ឆោត យើង ដូច្នេះ »  ។  អាខ្វាក់ អាខ្វិន ស៊ី បាយ ហើយ ប្រញាប់ ទៅ រក អ្នក យកឃ្មុំ នោះ  លុះ ទៅ វង្វេង ផ្លូវ មិន ដឹង ជា ទៅ ឯណា  ។  អាខ្វាក់ ឮ សត្វ ស សេះ ចោះ ដើមឈើ យក កណ្ឌៀ ស៊ី  គិតស្មាន ថា អ្នក យកឃ្មុំ  ក៏ ស្រែក ហៅ ថា  «  ឯង មាន ចិត្ត  ឯង ចុះ ពីលើ ដើមឈើ មក ។  លុះ ដើរ ទៅដល់ អាខ្វិន ប្រាប់ ថា  « សត្វ ស សេះ ចោះ ដើមឈើ ទេ  មិន មែន មនុស្ស ទេ »  ។
អាខ្វាក់ អាខ្វិន ដើរលេច វាល ចូល ព្រៃ  លេច ព្រៃ ចូល វាល  ទៅ ឆ្ងាយ ណាស់ ក៏ បាន ដល់ ស្រុក គេ មួយ  ស្រុក នោះ ឯង  មាន ស្តេច គង់ នៅ នោះ ហើយ មាន យក្ខ តែង មក ស៊ី មនុស្ស នៅ សាលា ។  ថ្ងៃ ដែល អាខ្វាក់ អាខ្វិន ទៅដល់ នោះ  ស្តេច ឲ្យ យក នាង ពៅ ជា ព្រះរាជ បុត្រី ក្រមុំ តែ មួយ  ជា បុត្រី សម្លាញ់  ប៉ុន្តែ យក្ខវា ចង់ ស៊ី  បើ មិន ឲ្យ នាង ពៅ ទៅ យក្ខស៊ី  នោះ យក្ខ វា នឹង ស៊ី មនុស្ស ក្នុង នគរ  ទាំង នា ហ្មឺន ទាំង ស្តេច  ។  នាង ពៅ អាណិត អស់ រាស្រ្ត  នូវ នាហ្មឺន និង ស្តេច  បានជា មក ឲ្យ យក្ខស៊ី  ។  ជួន ជា ថ្ងៃ នោះ ឯង អាខ្វាក់ អាខ្វិន ទៅដល់ សាលា នោះ  ហើយ អាខ្វិន ប្រាប់ អាខ្វាក់ ថា  «  យើង ដល់ សាលាសំណាក់ ដែល គេ ឈប់  យើង ក៏ ល្មម ពេល នឹង ឈប់ »  ហើយ អាខ្វាក់ អាខ្វិន ចូល ទៅក្នុង សាលា  ។  ឯ នាង ពៅ នៅក្នុង ស្គរ  ឮ មាត់ អាខ្វាក់ អាខ្វិន ចូល ទៅក្នុង សាលា  ។  ឯ នាង ពៅ នៅក្នុង ស្គរ  ឮ មាត់ អាខ្វាក់ អាខ្វិន និយាយ ហើយ សួរ ទៅ ថា  « អ្នក មកពី ណា  ត្បិត សាលា នេះ  ស្តេច ធ្វើ សម្រាប់ ដាក់ មនុស្ស ឲ្យ យក្ខ វាស៊ី សព្វ ថ្ងៃ  តែ ដល់ ព្រលប់ យក្ខ វា ហោះ មក ឮ សន្ធឹក ដូចជា ផ្គរ  វា មក ស៊ី មនុស្ស នៅ សាលា នេះ  ឯ ខ្លួនខ្ញុំ មក ឲ្យ ជា ចំណី យក្ខ  ដូច្នេះ ចូរ អ្នក ចេញ ទៅជា ឆាប់  ខំតែ នៅមុខ ជាយក្ខវា ស៊ី ជា ចំណី វា មិន ខាន ទេ »  ។  ឯ អាខ្វាក់ ហេតុតែ ជា មនុស្ស ខ្វាក់ ពី កំណើត មិន ចេះ ខ្លាច អ្វី ផង  មាន កម្លាំង មាន កម្លាំង មាន រឹទ្ធិ ផង  ឮ ហើយក៏ ឆ្លើយ ថា  ខ្លាច អីយក្ខ នោះ  បើ វា មក  យើង មិន ចេះ កាប់ វា ឲ្យ ស្លាប់ ទៅ នាង ឯង នៅ ឲ្យ តែ ស្ងៀម  យក បាយ ចំណី ចំណុក មក ឲ្យ យើង ស៊ី  មាន កម្លាំង នឹង កាប់ យក្ខ នោះ ឲ្យ ស្លាប់  នាង ឯង រក តែ ដាវ ឲ្យ មុត ល្អ  យើង នឹង កាប់ យក្ខ នោះ »  ។  នាង ពៅ ឮ អាខ្វាក់ ថា ដូច្នោះ  ក៏ ប្រាប់ ទៅ ថា  « បើ អ្នក សម្លាប់ យក្ខ នោះ បាន  របស់ ទ្រព្យ ទាំង ប៉ុន្មាន ដែល គេ យក ឲ្យ យក្ខ នោះ  ខ្ញុំ ជូន អ្នក ទាំងអស់ »  ។  អាខ្វាក់ បាន ឮ ដូច្នោះ អរ ណាស់  បង្គាប់ ទៅ អាខ្វិន ថា  « ឲ្យ យក បាយ ចំណី ចំណុក មក ស៊ីឲ្យ មាន កម្លាំង នឹង អាល សម្លាប់ យក្ខ »  ។  អាខ្វិន ឮ នាង ពៅ ថា  « យក្ខ វា នឹង មក ស៊ី »  ក៏ ភ័យ ស្ទើរ នឹង ស្លាប់ ។  អាខ្វាក់ស៊ី បាយ ឆ្អែត ហើយ  បិទ ទ្វារ សាលា ទាំងអស់  ។  លុះ ដល់ ព្រលប់ ងងឹត បន្តិច  ល្មម វេលា យក្ខមក ស៊ី មនុស្ស  យក្ខហោះ មក ឮ សន្ធឹក ដូច ព្យុះ លាន់ ខ្ទរ ទាំង ដី  ។  អាខ្វិន ភ័យ ណាស់  ស្ទើរ នឹង លេច អាចម៍ លេច នោម ,  នាង ពៅ ក៏ សន្លប់ នៅក្នុង ស្គរ  ។  អាខ្វាក់ ឮ សន្ធឹកយក្ខមក មិន ខ្លាច សោះ  អង្គុយ ចាំ នៅ មាត់ទ្វារ  លុះ ដល់ យក្ខមក ហើយ  ឃើញ ទ្វារ សាលា បិទ  យក្ខ ស្រែក សន្ទាប់ ដូច រន្ទះ ថា  «  នរណា បិទ ទ្វារ សាលា អញ ?  ។  អាខ្វាក់ គ្មាន ខ្លាច ស្រែក តប វិញ ថា  « អញ បិទ ទ្វារ សាលា អញ ខ្លាច អី ឯង »  ។  យក្ខឆ្លើយ ថា  « មនុស្ស មកពី ណា ចិត្ត ធំ ដល់ ម្ល៉េះ ?  »  អញ សុំ មើល ថ្លើម ឯង ប៉ុន ណា  បានជា ឯង ចិត្ត ធំ ដល់ ម៉្លេះ ?  »  ។  អាខ្វាក់ បោះច ង្អេរ គ្រាង ធំ ទៅឲ្យ  យក្ខវា មើល ខើញ ចង្អេរ គ្រាង ហើយ  គិត ក្នុង ចិត្ត ថា  «  ថ្លើម អានេះ ធំ ណាស់  សម ខ្លួន វា ធំ ជាង ខ្លួន អញ  « ហើយ យក្ខ ថា  «  បើ ថ្លើម ឯង ធំ ប៉ុណ្ណេះ ចៃ ឯង ធំ ប៉ុន ណា ?  ។  អាខ្វាក់ បោះ អណ្តើក ទៅឲ្យ យក្ខមើល  ។  យក្ខស្មាន ថា  ជា ចៃ មែន  ហើយ គិត ក្នុង ចិត្ត ថា  «  ចៃ វា ធំ ប៉ុណ្ណេះ សម ខ្លួន វា ធំ មែន »  យក្ខសួរ ទៅ ទៀត ថា  « រោម ជើងឯង ធំ ប៉ុន ណា »?  ។  អាខ្វាក់ បោះ ពួរ ដែល គេ ទាក់ ក្របី ទៅឲ្យ យក្ខមើល ហើយ ថា « រោម ជើង អញ ប៉ុណ្ណេះ »  ។  យក្ខ ភិតភ័យ រត់ ត្រឡប់ ទៅវិញ  ។  អាខ្វាក់ អាខ្វិន ប្រាប់ ទៅ នាង ពៅ ថា  «  យក្ខវា ត្រឡប់ ទៅវិញ  ។  ត្បិត វា ខ្លាច យើង បើ ដូច្នេះ នឹង មាន យក្ខមក ទៀត ឬ ទេ ?  »  ។  នាង ពៅ ក្រោក ពី ភ័យ សន្លប់ ឡើង  ប្រាប់ ទៅ អាខ្វាក់ ថា  «  នៅ មាន យក្ខញី មួយ ទៀត  យប់ បន្តិច វា នឹង មក »  ។  អាខ្វាក់ ឮ នាង ពៅ ប្រាប់ ដូច្នោះ  ក៏ ប្រាប់ ទៅ អាខ្វិន ថា  « ឯង ទៅ រើស ថា វ មួយ  ឲ្យ មុត ធំ វែង ល្មម នឹង កម្លាំង អញ »  ។  អាខ្វិន ទៅ រើស ដាវ ឲ្យ អាខ្វាក់  ។  លុះ យប់ យូរ បន្តិច ទៅ  យក្ខញី វា ហោះ មក ឮ សន្ធឹក ដូច ផ្គរ  ។  អាខ្វាក់ ឮ សន្ធឹកយក្ខមក ដូច្នោះ  ក៏ ឈរ កាន់ ដាវ ចាំ នៅ មាត់ទ្វារ  ហើយ បិទ ទ្វារ ទុក  លុះ យក្ខ នោះ មកដល់ ហើយ  វា ច្រាន ទ្វារ អើតក ចូលមក  អាខ្វាក់ ឮ សន្ធឹកយក្ខ ច្រាន ទ្វារ កាប់ ស្មាន ទៅ  ត្រូវ យក្ខ ដាច់ ក ស្លាប់ នៅ ទីនោះ ឯង  ។  អាខ្វាក់ អាខ្វិន ដឹង ថា  យក្ខ ស្លាប់ ហើយក៏ បបួលគ្នា យក ទ្រព្យ មាស ប្រាក់ នោះ ទៅ  ។
លុះ ព្រឹកឡើង អាខ្វាក់ ដាក់ អាខ្វិន លើក ហើយ ដើរ ទៅ  ឃើញ ដើម ក្រសាំង មួយ ប្រាប់ អាខ្វាក់ ឲ្យ ចូលទៅនឹង ចែក របស់ គ្នា  លុះ ដល់ ហើយ  អាខ្វាក់ ដាក់ អាខ្វិន ចុះ ពីលើក យក របស់ មក ចែក គ្នា  អាខ្វិន ជា មេចំណែក រើស របស់ ល្អ នៅមុខ ខ្លួន  អាក្រក់ ដាក់ នៅមុខ អាខ្វាក់  ហើយ សួរ ទៅ អាខ្វាក់ ថា  « ឯង យក របស់ ខាងមុខ ឯង  ឬ របស់ ខាងមុខ អញ ?»  ។  អាខ្វាក់ មាន ប្រាជ្ញា គិត ថា  អាខ្វិន វាយក របស់ អាក្រក់ ដាក់ មុខ ខ្លួន  ក៏ ប្រាប់ ទៅ អាខ្វិន ថា  « អញ យក របស់ នៅមុខ ឯង »  ។  អាខ្វិន ដឹង ថា អាខ្វាក់ យក របស់ ល្អ ក៏ ប្រាប់ ទៅ អាខ្វាក់ ថា  « ចែក ម្តង ទៀត  ចែក មុន នោះ មិន ស្មើ ទេ »  ហើយ អាខ្វិន យក របស់ ចែក ម្តង ទៀត  ដល់ ចែក ក្រោយ ទៀត  អាខ្វិន យក របស់ ល្អ ដាក់ នៅមុខ អាខ្វាក់ ហើយ សួរ ថា  « អាខ្វាក់ ឯង យក របស់ ខាង ណា ?»  ។  អាខ្វាក់ គិត ថា  « ម្តង នេះ អាខ្វិន យក របស់ ល្អ មក ដាក់ នៅមុខ ខ្លួន »  ហើយ យក ដៃ ស្ទាប់ របស់ នៅមុខ នោះ ក៏ ប្រាប់ អាខ្វិន ថា  « អញ យក របស់ នៅមុខ អញ »  ។  អាខ្វិន ឃើញ អាខ្វាក់ បាន របស់ ល្អ ក៏ ឆ្លើយ ឡើង ថា  « ចែក មិន ត្រូវ ទេ  ចែក ម្តង ទៀត » ។ អាខ្វាក់ ឆ្លើយ ថា  « ឯង ចែក ខ្លួនឯង ហើយ ឯង ថា មិន ត្រូវ »  ។  អាខ្វិន យក របស់ ចែក ជាថ្មី ទៀត  ហើយ ឲ្យ អាខ្វាក់ ថា ដូច ពីមុន  ។  អាខ្វាក់ ថា ត្រូវតែ លើ របស់ ល្អ  ។  អាខ្វិន ប្រាប់ អាខ្វាក់ ថា  « មិន ត្រូវ ទេ  ចែក ម្តង ទៀត »  ។  អាខ្វាក់ អាខ្វិន ប្រកែកគ្នា ទៅវិញ តៅមក  ពេល នោះ ផ្លែ ក្រសាំង ជ្រុសមក ត្រូវ ក្បាល អាខ្វាក់ ៗ គិតស្មាន ថា អាខ្វិន វាយ ក៏ ឆ្លើយ ថា  « និយាយ តែ ត្រឹមមាត់ មិន អស់ចិត្ត  ដៃ ដល់ ផង ទៀត » ហើយ អាខ្វាក់ ស្ទុះ ទៅ ធាក់ ដាល់ អាខ្វិន ទាល់តែ ទាខ្វិន ត្រង់ ដៃ ត្រង់ ជើង ទាំងអស់  ឯ អាខ្វិន ស្ទុះ ទៅ ដាល់ អាខ្វាក់ ត្រូវ ភ្នែក ៗ ក៏ ជា ភ្លឺ ទាំង ពីរ ឡើង  អ្នក ទាំង ពីរ ក៏ បបួលគ្នា ចែក របស់ តាម ល្អ តាម អាក្រក់ ស្មើគ្នា ទាំង ពីរ នាក់  ហើយ បបួលគ្នា ដើរ ទៅ ទៀត  ។
និយាយ ពី នាង ពៅ  កាល ក្រោយ អាខ្វាក់ អាខ្វិន ទៅ  ដល់ ព្រឹក ភ្លឺ មែនទែន ឡើង អស់ មនុស្សម្នា គេ មក មើល នាង ពៅ នៅ សាលា  ឃើញ នាង នៅ រស់  យក្ខ ពុំ ស៊ី បាន ឃើញ ឯយក្ខ ស្លាប់ ចង្រ្គាង នៅ មាត់ទ្វារ  អស់ មនុស្សម្នា គេ ទៅ ក្រាបទូល ស្តេច តាម ដំណើរ  ស្តេច ទ្រង់ ឲ្យ ទៅ យក នាង ពៅ ពី ក្នុង ស្គរ មក  ទ្រង់ មាន ព្រះទ័យ ត្រេកអរ ណាស់ ព្រោះ ព្រះរាជ ធីតា បាន រួច ពី ស្លាប់  ទ្រង់ មាន ព្រះបន្ទូល សួរ នាង ពៅ ថា  « ដូចម្តេច បានជា កូន រួច ពី ស្លាប់  ហើយ ឃើញ ឯយក្ខ ស្លាប់ ទៅ វិញ ?»  ។  នាង ពៅ ក្រាបទូល ព្រះបិតា តាម ដំណើរ សព្វគ្រប់  ។  ព្រះរាជ បិតា បាន ឮ ព្រះរាជ ធិតា ក្រាបទូល ដូច្នេះ  ទ្រង់ ឲ្យ ប៉ាវ គង រក អ្នកណា ដែល សម្លាប់ យក្ខ នោះ  ទ្រង់ នឹង ព្រះរាជ ទាន ព្រះរាជ ធិតា ជា ប្រពន្ធ  ហើយ ឲ្យ សោយ រាជ្យ  ។  ឯ អ្នក ប៉ាវ គង ទៅក្នុង ស្រុក តូច ធំ ជួប នឹង ចៅខ្វាក់ ចៅខ្វិន  ហើយ ចៅខ្វាក់ ចៅខ្វិន សួរ ថា  «  មាន កលិយុ គក លិយាក អី បានជា ស្តេច ឲ្យ ប៉ាវ គង ?»  ។  អ្នកប៉ាវ គង ប្រាប់ ថា  « ស្តេច ឲ្យ ប៉ាវ គង រក អ្នក សម្លាប់ យក្ខ នឹង យក ទៅឲ្យ សោយ រាជ្យ »  ។  ចៅខ្វាក់ ចៅ ខ្វិន ឮ ក៏ ត្រេកអរ ណាស់ ប្រាប់ ថា  «  ខ្ញុំ នេះ ហើយ សម្លាប់ យក្ខ  កាល ដើម ខ្ញុំ ខ្វាក់ ខ្វិន  ឥឡូវ ជា ហើយ  មិន ជឿ សោត មាន ទាំង របស់ ដែល ខ្ញុំ យកមក ជា សម្គាល់ ផង »  ។  អ្នកប៉ាវ គង នាំ ចៅខ្វាក់ ចៅ ខ្វិន ទៅ ថ្វាយ ស្តេច លុះ ទៅដល់ ហើយ ចៅខ្វាក់ ចៅខ្វិន  យក ទាំង របស់ ដែល យក អំពី សាលា ចូលទៅ គាល់ ស្តេច គ្រាន់ ជា សម្គាល់ ៗ  ចៅខ្វាក់ ចៅខ្វិន ក្រាប់ ថ្វាយបង្គំ ស្តេច  ស្តេច ទ្រង់ មាន ព្រះបន្ទូល សួរ ថា  « ចៅឯង ឬ ដែល សម្លាប់ យក្ខ ?  »  ។  ចៅខ្វាក់ ចៅខ្វិន ក្រាបទូល តាម ដំណើរ សព្វគ្រប់  ។  ស្តេច ទ្រង់ ឲ្យ ហៅ នាង ពៅ មក ឲ្យ មើល  ហើយ ទ្រង់ សួរ ថា  « ចៅ នេះ ឬ ដែល សម្លាប់ យក្ខ?»  ។  នាង ពៅ ក្រាបទូល ថា  « អ្នក នេះ ហើយ ដែល សម្លាប់ យក្ខ  ប៉ុន្តែ កាលពី មុខ គាត់ ខ្វាក់ ខ្វិន  ឥឡូវនេះ មិន ខ្វាក់ ទេ »  ។  ស្តេច ទ្រង់ ជ្រាប  ទ្រង់ ផ្សំ នាង ពៅ ឲ្យ ជាជា យា ចៅ ខ្វាក់  ឲ្យ សោយ រាជ្យ ជំនួស ព្រះអង្គ  ។  ដល់ ចៅ ខ្វាក់ បាន សោយរាជ្យ ហើយ  ឲ្យ ចៅ ខ្វិន ធ្វើជា ឧបរាជ  ត្បិត ជា មនុស្ស កំសត់ កម្រ ផង គ្នា  ក៏ បាន សេចក្តីសុខ រៀងរាបដរាប ទៅ  ។
ភ្នែក សាច់ មិន សម្រេច ដូច ភ្នែក ប្រាជ្ញា
ប្រជុំ រឿង ព្រេង ខ្មែរ ភាគ ទី ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>