
រឿង បុរស ចាក់ ស្មុគ
កាលពី ដើម  មាន បុរស ម្នាក់ ចេះ ចាក់ ស្មុគ  ។  បុរស នោះ  ចង់បាន ខ្ញុំ ប្រើ  ក៏ ឡើង ទៅ ចាក់ ស្មុគ លើ ចុង ត្នោត  ហើយ គិត តែ ម្នាក់ឯង ថា  " បើ អញ ចាក់ ស្មុគ បាន  ១  លក់ បាន  ១០  សេន ,  បើ ចាក់ ស្មុគ បាន  ១០០០  នឹង លក់ ទៅ បាន  ១០០  រៀល  រួច អញ លោះ មនុស្ស ប្រើ ,  បើ ប្រើ មិន បាន ដូចចិត្ត  អញ នឹង ធាក់ វាយ វា "  ។  បុរស នោះ មិន គ្រាន់តែ គិត ក្នុង ចិត្ត  ក៏ ងារ ដៃ លើក ទាំង ចើង  ធាក់ ធាង ត្នោត  ក៏ របូត ខ្លួន ធ្លាក់ ពីលើ ចុង ត្នោត  តែ បាន ដៃ ប្រវា ចាប់ ស្លឹក ត្នោត ជាប់ តាន់  ក៏ នៅតែ ក តោក ៗ  ដូចជា គេ ព្យួរ  ។  គ្រា នោះ  មាន ទ្រមាក់ ដំរី ម្នាក់  ជិះ ដំរី មក ជិត នោះ  ។  បុរស នោះ ស្រែក ថា  " បើ អ្នកណា ជួយ ដាក់ ខ្ញុំ ពី ចុង ត្នោត បាន  ខ្ញុំ សុខចិត្ត ចូលទៅ បម្រើ លោក អស់  ១  ជីវិត "  ។  ទ្រមាក់ ដំរី ឮ ហើយ  មាន ចិត្ត ត្រេកអរ  បរ ដំរី ចូលទៅដល់ ក្រោម ដើម ត្នោត  ឈរ លើ ខ្នង ដំរី  ដៃ តោង ជើង បុរស នោះ ជាប់  ដូចជា អង្រួន ខ្នង ដំរី នោះ  ដំរី ក៏ ដើរ ទៅ  ។  ទ្រមាក់ ដំរី ក៏ ព្យួរ ជាមួយនឹង បុរស នោះ  ។  គ្រា នោះ  មាន មនុស្ស ទំពែក  ៤  នាក់  ដើរ ស្វែងរក មនុស្ស ទៅ បម្រើ ប្រពន្ធ គ្រប់ គ្នា  លុះ ដើរ ទៅដល់ ក្រោម ដើម ត្នោត នោះ  ទ្រមាក់ ដំរី និង បុរស ចាក់ ស្មុគ្រស្រែក ថា  " បើ លោកអ្នកណា ជួយ ខ្ញុំ ឲ្យបាន រួច ពី ចុង ត្នោត នេះ  ខ្ញុំ ទាំង ពីរ នាក់  សុខចិត្ត ទៅ នៅ បម្រើ លោក អស់  ១  ជីវិត "  ។  ទំពែក ទាំង  ៤  នាក់ នោះ ឮ ហើយ  ត្រេកអរ ណាស់  គិត ថា  បាន ដូច សេចក្តីប្រាថ្នា  ក៏ ស្រែក ថា  " យើង ទាំង  ៤  នាក់ នឹង ជួយ អ្នក ឲ្យ រួច "  ។  ទំពែក ទាំង  ៤  ឈរ ក្រោម ដើម ត្នោត  យក សំពត់ ចង ក ខ្វែង ទល់ មុខ គ្នា ជា  ៤  ជ្រុង  ហើយ ស្រែក ប្រាប់ ទៅ បុរស ចាក់ ស្មុគ  និង ទ្រមាក់ ដំរី ថា  " ចូរ អ្នក ទាំង ពីរ នាក់ ទម្លាក់ ខ្លួន ពីលើ ចុង ត្នោត នោះ មក ចុះ  !"  ។  បុរស ចាក់ ស្មុគ និង ទ្រមាក់ ដំរី  ទម្លាក់ ខ្លួន ទាំង ពីរ នាក់  មក លើ សំពត់ ដែល បុរស ទំពែក ទាំង  ៤  នាក់ ចង នោះ  ដូចជា គេ ទាញ សំពត់ ជាប់ នឹង ក ទំពែក ទាំង  ៤  ជល់ ក្បាល គ្នា ស្លាប់ ទាំង បួន នាក់ ទៅ  ។  ឯ ទ្រមាក់ ដំរី និង បុរស ចាក់ ស្មុគ  ឃើញ ទំពែក ទាំង  ៤  នាក់ ស្លាប់ ដូច្នោះ  ភ័យ ណាស់  ទៅ និយាយ នឹង យាយ ចាស់ ម្នាក់ ថា  " បើ និយាយ គិត ដូចម្តេច ឲ្យបាន សុខ  យើង ទាំង ពីរ នាក់ នឹង នៅ បម្រើយាយ  ទាល់អស់ ជីវិត "  ។  យាយ ចាស់  មាន ចិត្ត ត្រេកអរ  ដោយ ប្តី ខ្លួន ទៅ កាប់ ចម្ការ ឯ ព្រៃ  ហើយនិយាយ ថា  " បើ ដូច្នោះ  អ្នក ទៅ យក ខ្មោច ទាំង  ៤  នោះ មក ដាក់ ក្នុង ផ្ទះ  ចង រុំ ឲ្យ ស្រេច  "  រួច យាយ ចាស់ ឲ្យ យក ខ្មោច  ១  ចេញ ពី ផ្ទះ មក  គាត់ ស្រែក យំ  ។  អ្នកស្រុក សួរ ,  គាត់ ប្រាប់ ថា  " ប្តី គាត់ ស្លាប់ "  អ្នកស្រុក ក៏ ជួយ យក ខ្មោច នោះ ទៅ ដុត ,  យាយ ចាស់ ប្រាប់ ថា  " សូម អ្នក ទាំងអស់ ដុត ធ្វើឲ្យ ល្អ  ត្បិត ប្តី ខ្ញុំ  គាត់ ស្រឡាញ់ ខ្ញុំ ណាស់  កាល ដែល គាត់ នៅ រស់ "  ។  លុះ គេ យក ខ្មោច  ១  ទៅ ដុត ហើយ  យាយ ចាស់ ស្រែក ថា  " ប្តី គាត់ ទៅ ផ្ទះ ទៀត ហើយ "  ។  អ្នកស្រុក  ក៏ ទៅ យកមក ដុត ទៀត  ។  លុះ ដុត ទៅ គម្រប់  ៤  លើក  ទើប ឃើញ តា ចាស់ ប្តី យាយ នោះ  ចេញមកពី ព្រៃ ចម្ការ  មាន ខ្លួន នោះ ប្រឡាក់ សុទ្ធតែ ធ្យូង  ពួក អ្នកស្រុក ឃើញ  ក៏ នាំគ្នា ដេញ ចាប់ តា ចាស់ នោះ  យក ទៅ ដុត ទាំង រស់ ឲ្យ ស្លាប់ ទៅ  ។
ប្រជុំ រឿង ព្រេង ខ្មែរ ភាគ ទី ២
វិទ្យាស្ថាន ពុទ្ធសាសន បណ្ឌិត្យ
ប្រជុំ រឿង ព្រេង ខ្មែរ
</doc>