
រឿង  ជ្រូក បាន ជា ឈ្មោះ ឆ្នាំ កុរ
រឿង នេះ  ដើម ឡើយ មាន សេចក្ដីនិទាន ថា  មាន សេដ្ឋី កុដុម្ពី ក៏ ម្នាក់  មាន សម្បត្ដិ ទ្រព្យ ស្ដុកស្ដម្ភ  ហើយ មាន កូន  មួយ  តែ អកុសល កូន នោះ កើត មក មាន ខ្លួនប្រាណ ជា សត្វ ជ្រូក ។  ឪពុក ម្ដាយ អន់ចិត្ដ ពន់ពេក  ព្រោះ កូន មាន ភាព ជា សត្វ  កូន នោះ ឆាប់ ចេះ ដើរ  ចេះ និយាយ ភាសា មនុស្ស  ឧស្សាហ៍  ព្យាយាម  មិន ខ្ជិល  ហើយ មាន ប្រាជ្ញា ឈ្លាសវៃ ។  លុះ ខ្លួន  កាន់តែ ធំ  ចេះ ជួយ រក្សា ការពារ ទ្រព្យសម្បត្ដិ  ឪពុក ម្ដាយ  ប្រើ ការ ផ្សេង ៗ ធ្វើ បាន សព្វគ្រប់ ។  ចំណែក វត្ថុ ស្ងាត់  កំបាំង ដែល មាន នៅក្នុង ខ្លួន ជ្រូក នេះ  ឪពុក ម្ដាយ ពុំ បាន ដឹង សោះ  ។  តាមពិត ជ្រូក នេះ  មាន ធ្នួ ព្រះខ័ន ជា របស់ ទិព្វ នៅ  ក្នុង ខ្លួន  លុះ ជ្រូក នេះ មាន វ័យ កាន់តែ ចម្រើន ធំ ឡើង ៗ  ឪពុក ម្ដាយ កាន់តែ ពេញចិត្ដ អំពី ចរិយា ដឹងខុសត្រូវ  ទាស់ តែ រូប ជា  ជ្រូក ប៉ុណ្ណោះ ។  ស្រាប់តែ វេលា ថ្ងៃ មួយ  ជ្រូក នោះ និយាយ ទៅកាន់ មាតាបិតា ថាៈ  សូម ឱ្យ គិតគូរ រក ប្រពន្ធ ឱ្យ ខ្លួន ។  ឪពុក  ម្ដាយ ឮ ហើយ  ទ័ល គំនិត សម្ងំ ដកដង្ហើម ធំ គ្រប់ គ្នា  ហើយ ឆ្លើយ ថា  ៖  កូន អើយ  !  ឱ្យ ម្ដាយ  -  ឪពុក ទៅ  និយាយ ស្ដី កូន  អ្នកណា គេ ព្រម ឱ្យ  គេ ព្រម យក  បើ កូនឯង មាន សភាព ជា សត្វ ដូច្នេះ ។  សព្វ ថ្ងៃ ឪពុក  ម្ដាយ មាន តែ កូន ឯង មួយ ជា ទី  អាណិត ស្រឡាញ់ ស្មើ ជីវិត  ឯសម្បត្ដិ ឥត ទ័ល ក្រ ទេ  យើង មាន ឥត ខ្វះ  តែ ត្រង់ រឿង ដែល កូន ឱ្យ ឪពុក មា្ដយ ទៅ រក ស្ដី ដណ្ដឹង  កូន គេ នេះ  ឪពុក ម្ដាយ ទាល់ ហើយ  ត្រង់ រឿង ហ្នឹង មិន ហ៊ាន ទៅ និយាយ ស្ដី កូន គេ ទេ ។  បើ គេ និយាយ ថា មិន ឱ្យ មកវិញ  ឯង គ្មាន ផ្លូវ ដោះសារ ទេ  ឪពុក ម្ដាយ ខ្មាស គេ ណាស់  បើ កូន យក ជ្រូក ដូចគ្នា នោះ មិន អី ទេ  ។  ជ្រូក ឆ្លើយ ថាៈ  ប្រពន្ធ ស្រី ជ្រូក  ខ្ញុំ មិន យក ទេ  យក តែ ប្រពន្ធ ស្រី មនុស្ស  !  បើ រក មិន បាន ទេ  ខ្ញុំ សុំ ដើរ រក ប្រពន្ធ ខ្លួនឯង ។  ហើយ  !  មិន យូរ ប៉ុន្មាន  ស្រាប់តែ  ជ្រូក នោះ ឥត ប្រាប់ អ្វី ទៀត ទេ  ក៏ ដើរ ទៅ បាត់ ពី ផ្ទះ ។  កុដុម្ពី ក៏ ប្ដី ប្រពន្ធ ស្វែងរក សព្វ ទី  មិន ឃើញ សោះ  ក៏ កើត ការក្រៀមក្រំ  អាណិត កូន ។  ចំណែក ជ្រូក នោះ វិញ  មុននឹង ធ្វើដំណើរ ចេញ ទៅ ក៏ ឈរ សម្រឹង  ឧទ្ទិស ក្នុង ចិត្ដ ថា  ៖  បើ គូ ភរិយា ពី បុព្វេ មាន  នៅ ទីណា  សូម ទេវតា ជួយ នាំចិត្ដ ឱ្យ ខ្ញុំ ដើរ ត្រង់ ទិស ទីនោះ ។  ហើយក៏ ដើរ  ចេញ ទៅ ដំណើរ ក្នុង ព្រៃ ជា ដរាបអស់ ជាច្រើន  ថ្ងៃ  ទើប បាន ជួបយាយ ម្នាក់ ដើរ ជីក ដំឡូង តែ ម្នាក់ឯង ក្នុង ព្រៃ ស្ងាត់  ជ្រូក  ឃើញ ក៏ ដើរ ចូលទៅ ជិត សួរ ថាៈ  លោកយាយ  ដើរ រក អ្វី  ?  បាន ឬ ទេ ?  យាយ ឮ ពាក្យ ជ្រូក ចេះ ស្រដី  កើតចិត្ដ រីករាយ អាណិត ស្រឡាញ់  ហើយ គាត់ ឆ្លើយ ថា  ៖  យាយ រក  ជីក ដំឡូង  តែ ឥឡូវ គ្មាន ទេ  !  ជ្រូក សួរ ទៀត ថា  ៖  យាយ នៅ ដល់ ណា  តើ លោក តា គាត់ នៅ ទេ  ហើយ យាយ មាន កូន  ប៉ុន្មាន នាក់ ?  យាយ ឆ្លើយ ប្រាប់ ជ្រូក ថា  ៖  ចៅ អើយ  ផ្ទះ យាយ នៅឯណោះ  តា នោះ គាត់ ស្លាប់ យូរ មកហើយ  យាយ នៅ  មេម៉ាយ ជាមួយ កូនស្រី ពីរ នាក់  គ្មាន កូន  ប្រុស ទេ  ឥឡូវ កូនស្រី នេះ ពេញ ក្រមុំ អស់ ហើយ  ។  ជ្រូក ឮ យាយ ប្រាប់ ថា  មាន កូន  ក្រមុំ ពីរ នាក់ នៅ ទំនេរ ដូច្នេះ  ជ្រូក ក៏ តាំង និយាយ ដំណើរ ខ្លួន ឱ្យ យាយ ស្ដាប់ សព្វគ្រប់  ហើយ សុំ ទៅ នៅ ជាមួយ  យាយ ផង ។  យាយ នឹក ក្នុង ចិត្ដ ថា  ជ្រូក នេះ ចេះ និយាយ ដឹងខុសត្រូវ សព្វ  ចេះ ភាសា មនុស្ស  ពីរោះ ល្អ ស្ដាប់ ណាស់  ហើយ ថា  ឪពុក មា្ដយ  វា ជា សេដ្ឋី ផង ។  បើ ជ្រូក វា ស្រឡាញ់ កូន អញ  ហើយ បើ កូន អញ វា ព្រម  អញ គួរតែ ផ្សំ ផ្គុំ វា ហើយ ។  ទើប គាត់  ប្រាប់ ជ្រូក ថា  ៖  ចៅ ឯង ជួយ រក ជីក ដំឡូង បន្ដិច ទៅ  ។  ជ្រូក ចូល ព្រៃ ភ្លាម ស្វែងរក ដំឡូង ។  មិន យូរ ប៉ុន្មាន ជ្រូក ឈ្មូស ដី បាន  មើម ដំំ ឡូង គរ ជាច្រើន គំនរ  យាយ ចេះតែ តាម រើស  ដាក់ កព្ជើា មាន ទាំង ដំឡូង ខ្មុង  អខ្យាត  អខ្យា  ដៃ ខ្លា  ដំឡូង ទឹក  ដំឡូង ទាន គ្រប់ មុខ  យាយ ពេញចិត្ដ ចៅ ជ្រូក ឥត ឧបមា  ព្រោះ ឆ្លាត  ប៉ិនប្រសប់ រក ដំឡូង ពេញ កញ្ជើរ ទាំង ពីរ ។  ជ្រូក  បង្គាប់យាយ ឱ្យ ដាក់ កញ្ជើរ ដំឡូង លើ ខ្នង  ហើយ ដើរ ទៅ តាម យាយ លុះត្រា ដល់ ផ្ទះ ។  ឯ កូនក្រមុំ ទាំង ពីរ នាក់  បាន ឃើញ  ម្ដាយ មកពី ព្រៃ ក៏ នាំគ្នា ចេញ ទៅ ទទួល ។  យាយ ក៏ បង្ហាញ ឱ្យ ជ្រូក ស្គាល់ កូន ទាំង ពីរ  រួច លើកកញ្ជើរ ដំឡូង ដាក់ចុះ ពីលើ  ខ្នង ជ្រូក  ឯ កូន ទៅ ជិត ម្ដាយ  ក៏ លួច ខ្សឹប សួរ ថា  ៖ ជ្រូក ហ្នឹង មកពី ណា  ចេះ និយាយ ផង ?  ម្ដាយ ក៏ បាន ប្រាប់ សព្វគ្រប់ ។  លុះ នៅ បន្ដិច ទៅ នោះ  កូនស្រី យាយ នេះ នឹង ចៅ ជ្រូក ក៏ ដឹង ចិត្ដ គ្នា ស្និទ្ធស្នាល  ពេល ទៅ រក ដំឡូង ក៏ ទៅ ជាមួយគ្នា ។  យាយ  ម្ដាយ ដឹង ថា កូន គាត់ នឹង ចៅ ជ្រូក ស្គាល់ គ្នា ជិតស្និទ្ធ ហើយ  ក៏ ផ្ដើម សួរ ចិត្ដ កូន ។  សួរ ទៅ នាង បង ប្រកែក  លុះ សួរ ទៅ នាង  ប្អូន នាង ឆ្លើយ ថា  ៖  ស្រេច តែ ម៉ែ  ម៉ែ ឱ្យ ខ្ញុំ ទៅ នរណា  ខ្ញុំ ចេះតែ តាម ។  យាយ បាន ដឹង ពាក្យ នេះ ត្រេកអរ ណាស់  ហើយក៏ ឱ្យ  ដំណឹង ទៅ ចៅ ជ្រូក ដឹង ពី រឿង នេះ  ជ្រូក ត្រេកអរ ពន់ពេក  ហើយក៏ រួបរួមផ្សំ ផ្គុំ កូន ពៅ ឱ្យ ទៅជា គូរ ជាមួយ ចៅ ជ្រូក តាម  ប្រពៃណី ស្រុក សព្វគ្រប់ ។  ហើយក៏ ចាត់ចែង ឱ្យ បាន លំនៅដ្ឋាន ឱ្យ  កូន នៅ ដោយ ខ្លួន ជាដរាប ទៅ ។  បាន ប្រមាណ ជា កន្លះ ខែ  នៅ ស្រុក និគម នោះ  មាន លេចឮ ថា  នឹង មាន ពួក ភ្លេង របាំ  គេ នឹង មក លេង នៅជិត នោះ  អ្នកភូមិ ជិតខាង ទាំង ចាស់ ទាំង  ក្មេង  ក៏ ស្រើបស្រាល នាំគ្នា ស្រស់ ស្រូប បាយ ពេល ព្រលប់  រួច នាំគ្នា ទៅ មើល ជាច្រើន ឈូឆរ ។  នាង ពៅ ប្រពន្ធ ចៅ ជ្រូក  ក៏ ចង់ ទៅ មើល នឹង គេ ដែរ  ក៏ បបួល ចៅ ជ្រូក ជា ប្ដី ឱ្យ ទៅ ផង  តែ ចៅ ជ្រូក ថា  “ ឱ្យ ប្អូន ឯង មើល ចុះ  បង នៅ ចាំ ផ្ទះ ” ។  នាង បាន  អនុញ្ញាត ពី ស្វាមី ហើយក៏ ទៅ ជាមួយនឹង គេ  ឯ ចៅ ជ្រូក នេះ វិញ ដឹង ថា  នាង ភរិយា ចេញ ទៅ ឆ្ងាយ ហើយ  ក៏ ទំលាយ ស្រោម  ចេញ ទៅ មើល ដែរ  ហើយ ស្រូត រូត ឱ្យ លឿន ទៅ  ដល់ ទីនោះ មុន នាង ពៅ ។  ដល់ ហើយក៏ ចូលទៅ លេង ភ្លេង ជាមួយ គេ  ចេះ បទ បែប ភ្លេង យ៉ាង ជំនាញ ដូច ពួកគេ នោះ ដែរ ។  លុះ ដល់ ពេល ហើយ  ដីង ថា ពួក អ្នកស្រុក  និង នាង ពៅ ត្រឡប់ ទៅ ផ្ទះ វិញ  ក៏ ឈប់ ភ្លាម ហើយ ប្រញាប់ ភៀសខ្លួន  រូត ដំណើរ ទៅដល់ ផ្ទះ  ចៅ ជ្រូក ចាប់ សួរ ទៅ ភរិយា ថា  អូន ទៅ មើល របាំ គេ នោះ  ល្អ មើល ទេ  គេ លេង ដូចម្ដេច ខ្លះ ?  នាង ពៅ ក៏រ៉ាយរ៉ាប់ ប្រាប់ សព្វគ្រប់ ហើយ នាង ប្រាប់ ថា  “ មាន អ្នក ភ្លេង ម្នាក់ រូបរាង ស្អាត  ល្អ ណាស់  ច្រៀង ក៏ ពិរោះ  ហើយ ចេះ រាំ ចាក់ ក្បាច់ ក៏ សម  អ្នកមើល គេ ចាប់ចិត្ដ លើ បុរស នោះ គ្រប់ ៗ គ្នា  ”  ។  ជ្រូក សួរ  បញ្ជាក់ ថា  “ អ្នក នោះ ស្លៀក សំពត់ ខៀវ  ពាក់ អាវ ក្រហម មែន ឬ ទេ  ?”  ប្រពន្ធ ឆ្លើយ ថា  “  ហ្នឹង ហើយ  ហេតុ ម៉េច បានជា  បង ដឹង  ឬ ទៅ មើល នឹង គេ ដែរ ឬ  ?  ”  ចៅ ជ្រូក នៅ ស្ងៀម មិន ចេញ ស្ដី ។  តាមពិត ចៅ ជ្រូក  និង នាង ពៅ  ស្រឡាញ់ គ្នា ស្មោះ  ស្ម័គ្រ  ត្រឹមតែ សំដី នឹង សំដី ប៉ុណ្ណោះ ទេ ។  ឯ ខ្លួនប្រាណ ពុំ ដែល បាន ប៉ះ គ្នា ឡើយ ។  លុះ ដល់ ល្ងាច មួយ ទៀត  អ្នកស្រុក ផ្អើល  អ៊ូអរ ទៅ មើល ភ្លេង របាំ នោះ ទៀត  នាង ភរិយា ចៅ ជ្រូក ក៏ សុំ ប្ដី ទៅ មើល ទៀត  ចៅ ជ្រូក អនុញ្ញាត ឥត ថា អ្វី ឡើយ  រួច ក្រោយមក  ខ្លួនឯង ក៏ លួច ចេញ ពី ស្រោម  ហើយ ទៅ ចូលរួម ក្នុង វង់ របាំ នោះ  ដូច កាលពី មុន ទៀត  ។  កាលណា ដល់ ពេល  គេ ឈប់ ភ្លាម  ចៅ ជ្រូក ម្នីម្នា ចូល ស្រោម ខ្លួន វិញ  ឱ្យ ទាន់ មុន ប្រពន្ធ មកដល់ ផ្ទះ  លុះ ប្រពន្ធ មកដល់ ក៏ សួរ ប្រពន្ធ ទៀត ថា  ៖
ម៉េច  អូន មើល ល្ងាច នេះ  ល្អ មើល ទៀត ទេ  ?  នាង ភរិយា តប ថា  ៖  -  ថ្ងៃ នេះ ល្អ ប្លែក ពីមុន ទៅ ទៀត ។  ចៅ ជ្រូក សើច  រួចតប បែប ដូច ព្រងើយ ទៅវិញ ថា  ៖  -  អ្នក ដែល លេង ល្អ ជាង គេ នោះ  គឺ បុរស ស្លៀក សំពត់ ខៀវ  ពាក់ អាវ ស មែន ទេ  ?
នាង នោះ ឆ្ងល់ ណាស់ ក៏ សួរ ទៅ ប្ដី  ៖  ចុះ ម៉េច ក៏ បង ដឹង  ខ្ញុំ ឆ្ងល់ ណាស់ ។  ពេលល្ងាច ថ្ងៃទី ៣  នាង ពៅ សុំ ស្វាមី ទៅ មើល ទៀត  ស្វាមី ក៏ អនុញ្ញាត ដូច ពី យប់ មុន ។  ក្រោយ ដែល ដឹង ថា  ប្រពន្ធ ទៅ ផុត ហើយ  ចៅ ជ្រូក ក៏ ប្រញាប់ ចេញ ពី ស្រោម ប្រុង នឹង ទៅ លេង ភ្លេង ជាមួយ គេ ទៀត ។  ចំណែក នាង ភរិយា  នាង មិន ទៅ រហូត ទេ  ព្រោះ នៅសង្ស័យ ចំពោះ ប្ដី នេះ ណាស់  នាង ទៅ បាន តែ បន្ដិច ក៏ វិល មក លបចាំ ឃ្លាំមើល ប្ដី  ស្រាប់តែ ឃើញ  ប្ដី ចេញ ពី ស្រោម  ហើយ មាន រូបឆោម ល្អ ប្រិមប្រិយ  គឺ រូប បុរស លេង របាំ ដែល នាង សរសើរ ថា ល្អ នោះ ។  នាង ស្ទុះ ប្រញាប់  ទៅ ចាប់ ឃាត់ ប្ដី មិន ឱ្យ ចូល ទៅក្នុង ស្រោម វិញ ឡើយ  ហើយ នាង អង្វរ ប្ដី កុំ ឱ្យ ចូល ទៅក្នុង ស្រោម វិញ ។  ប្ដី ក៏ ព្រម តាម  ពាក្យ អង្វរ របស់ ភរិយា  តែ សុំ ឱ្យ នាង នោះ រក្សាទុក ស្រោម នោះ ឱ្យ ស្រួលបួល ។  នាង ពៅ ក៏ យក ស្រោម នោះ ទុកដាក់  នៅ កន្លែង សមរម្យ តាម បង្គាប់ ប្ដី  ហើយក៏ នៅ សុខសាន្ដ ជាមួយគ្នា រៀងរ ហួត មក ។  ពេល មួយ នៅ ប្រទេស នោះ ឥត មាន ស្ដេច  ពួក សេនា សេវកាមាត្រ  ក៏ នាំគ្នា ធ្វើ ពិធី ផ្សង រក អ្នក មាន បុណ្យ  ដើម្បី ឡើងគ្រងរាជ្យ ។  តែ ពេល នោះ រឿង អស្ចារ្យ របស់ ចៅ ជ្រូក  ឮរន្ទឺ សុះ សាយ ទៅ គ្រប់ ទិសទី  ពពួក សេវកាមាត្រ ក៏ បាន ទៅ អញ្ជើញ បុរស អស្ចារ្យ នេះ  ឱ្យ ឡើងគ្រងរាជ្យ គ្រប់គ្រង ប្រទេស តទៅ ។  លុះ បាន ឡើងគ្រងរាជ្យ ហើយ  ប្រមាណ ជា  កន្លះ ខែ  ព្រះចៅ ឡើងគ្រងរាជ្យ ថ្មី នេះ  នាំមហេសី ទៅ រក ផ្ទះ កុដុម្ពីក៍ ជា ឪពុក ម្ដាយ ។  កុដុម្ពីក៍ រំភើប ស្លុត ក្នុង ចិត្ដ  ហើយ តាំង រៀបចំ កន្លែង ទទួល ព្រះរាជា  ស្ដេច សួរ អំពី ដំណើរ ដើម មាន កូនប្រុស ស្រី ប៉ុន្មាន នាក់ ។  សេដ្ឋី ក្រាបទូល ថា  “  ខ្ញុំ ព្រះអង្គ មាន  តែ កូន ប្រុស មួយ នាក់  ហើយ ជា ជ្រូក ផង  តែ ចេះ និយាយ ភាសា មនុស្ស ច្បាស់លាស់ ណាស់ ។  ពេល មួយ កូន នោះ ទារ រក ដណ្ដឹង ប្រពន្ធ  លុះ ខ្ញុំ ព្រះអង្គ ប្រាប់ ថា រក មិន បាន  កូន នោះ ក៏ ស្រាប់តែ ដើរ បាត់ រហូត មិន ដឹង ជា ទៅ ណា មក ណា យូរ មកហើយ  ” ។  ស្ដេច ជ្រាប ពត៌មាន នេះ ហើយ  ក៏ ត្រាស់ អំពី រឿង ពិត ឱ្យ កុដុម្ពីក៍ ដឹង សព្វគ្រប់ ។  កុដុម្ពីក៍ ត្រេកអរ ណាស់ ក៏ នាំគា្ន  ឱប  ព្រះរាជា សរសើរ បុណ្យ បារមី ។  ព្រះរាជា ក៏ ត្រាស់បញ្ជា ឱ្យ កុដុម្ពីក៍ នាំ ភរិយា ស្វាមី ទៅ រស់ នៅ ឯ រាជ វាំង ដែរ ។  ឯយាយ  ចាស់ ជា ម្ដាយ នាង ពៅ វិញ  ក៏ ព្រះអង្គ អនុញ្ញាតឱ្យ មក នៅក្នុង រាជ វាំង ដែរ ។  ពិត មែន តែ ព្រះអង្គ មាន រូបកាយ ជា មនុស្ស  ពេញ បរិបូណ៍  ប៉ុន្ដែ ទ្រង់ នៅតែ នឹក សណ្ដោស ដល់ សត្វ ជ្រូក  ព្រោះតែ ពី ពេល មុន មក ធ្លាប់ រស់ នៅ ជា សត្វ នេះ  ក៏ ព្រះអង្គ ត្រាស់បញ្ជា ឱ្យ ក្រុមហោរា  យកនាម សត្វ ជ្រូក ទៅ ដាក់ ឈ្មោះ ឆ្នាំ មួយ ជា ឆ្នាំ  ទី ១២  ឱ្យ សម្គាល់ ថា  ឆ្មាំ កុរ នោះ ជា នាម សត្វ  ជ្រូក ។  នេះ ជា រឿង ព្រេង ជ្រូក បាន ឡើង ជា ឈ្មោះ ឆ្មាំ ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>