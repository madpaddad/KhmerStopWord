
រឿង តា ច័ន្ទ រំលៀក
មាន រឿង មួយ  ដំណាល ថា  :  កាល នោះ  មាន ព្រៃ មួយ ធំ  មាន ខ្លា សាហាវ  តែង ខាំ មនុស្ស ជាច្រើន  នឹង ចូលទៅ រក បោច ផ្ដៅវល្លិ ពុំ បាន  ។  គ្រា ដែល តាចន្ទ គាត់ ចូលទៅ បោច វល្លិ ក្នុង ព្រៃ នោះ  ខ្លា វាលប ចេញ ពី ក្នុង ព្រៃ  ប៉ង នឹង ខាំតាចន្ទ  ដែល ចូលទៅ បោច វល្លិ  ។  តាចន្ទ  ឃើញ វា មុន  ហើយ គាត់ រក ពុទ្ធោ ថា  ៖
“" ឱ  !  ពុទ្ធោ ៗ  អើយ  !  ឆ្នាំ នេះ ឆ្នាំ ខាល  ទឹក បែក ពាសវាល  ស្លាប់ ខ្លា ដំរី  ស្លាប់ អស់ បក្សា  ម្រឹគា បក្សី  ស្លាប់ ខ្លា ដំរី  គ្មាន គង់ តូច មួយ  ។  ផ្ដៅ អញ នេះ  អាណាវែង ៗ  អញ ព្យួរ កូន ចៅ  អាណាខ្លី ៗ  អញ ព្យួរ ត្បាល់ អង្រែ  ឱសត្វ ទាំងឡាយ អើយ  !  ក្នុង ឆ្នាំ ខាល នេះ  នឹង ស្លាប់ អស់ ហើយ  គ្មាន គង់ ទេ  ។ "”
តាចន្ទ  និយាយ រក ពុទ្ធោ យ៉ាង នេះ  ជាច្រើន ដង  ខ្លា ស្ដាប់ បាន ឮ ច្បាស់  គិត ថា  ៖  “  គួរ អញ សួរ តា នេះ ចង់ ដឹង មើល ”  ។  ទើប ខ្លា  សួរ ទៅតាចន្ទ វិញ ថា  ៖  “  តា អើយ តា  !  ក្នុង ឆ្នាំ ខាល នេះ  ទឹក ធំ មែន ឬ  ?”  ។  តាចន្ទ  ធ្វើ ភ្ញាក់ និយាយ ទៅនឹង ខ្លា ថា  ៖  “  ឱ  !  ចៅ  !  ឆ្នាំ នេះ ទឹក ធំ ណាស់  បានជា តាភ័យ នឹង កូន ចៅ  ទើប តារក ផ្ដៅ  ដើម្បី ចង ព្យួរ កូន ចៅ ឲ្យ ផុត ពី ទឹក ”  ។  ខ្លា ក៏ មាន ចិត្ត ភិតភ័យ នឹង ពាក្យតាចន្ទ ,  គិត ខ្លាច ស្លាប់  ក៏ ចូលមក ជិត  ហើយនិយាយ នឹង តាចន្ទ ថា  ៖  “  តា អើយ  អាណិត ចង ព្យួរ ខ្ញុំ  ឲ្យ ផុត ពី ទឹក ផង បាន ឬ ទេ  ?”  ។  តាចន្ទ ឆ្លើយ ថា  ៖  “  បាន  មិន អី ទេ ចៅ  !  អង្គុយ មក ចាំ តា នៅ ទីនេះ សិន ចុះ ”  ។  ខ្លា ក៏ ចូលមក អង្គុយ ចាំ  ។  លុះ តាចន្ទ បោចវល្លិ ផ្ដៅ បាន  ក៏ ត្រកួញ ធ្វើជា រំងក  ហើយ ចូលទៅ ចង ចង្កេះ ខ្លា  ។  តាចន្ទកាន់ គល់ ផ្ដៅ ឡើង ទៅ លើ ដើមឈើ ខ្ពស់  ហើយ បង្គាប់ ខ្លា ឲ្យ លោត ឡើង  ។  តាចន្ទ ក៏ ស្រាវ ទាញ ឡើង ឲ្យ ផុត ជើង ខ្លា  ពី ដី  រួច គាត់ ចុះ មកវិញ  ។  ខ្លា សួរ ថា  ៖  “  តា !  ប៉ុណ្ណេះ ផុត ពី ទឹក ហើយ ឬ អ្វី  ?”  ។  តាចន្ទ ឆ្លើយ ថា  ៖  “  ផុត ហើយ ចៅ  !  ។  តាចន្ទ ក៏ កាន់ កាំបិត ទៅ កាប់ ឈើ ជា ដំបូង  ។  ខ្លា ឃើញ សួ ថា  ៖  “  តា  !  តា កាប់ ដំបង ធ្វើ អ្វី  ?”  ។  តាចន្ទ ថា  ៖  “  កាប់ យក ទៅ ផ្ទះ  ក្រែងប្រទះ នឹង សត្វ ឯទៀត  វា ប្រមាទ តា”  ។  ខ្លា ឆ្លើយ ថា  ៖  “  គ្មាន ខ្លា ឯណា ទេ តា  !  មាន តែ ខ្ញុំ នេះ ឯង  តែងតែ ខាំ គេ រាល់ ថ្ងៃ ”  ។  តាចន្ទ ដឹង ថា  ៖  “  ឱ  !  អា នេះ ជា សត្វ កាច  បើ ដូច្នេះ  អញ នឹង វាយ ឲ្យ អស់ចិត្ត  ក្នុង គ្រា នេះ ”  ។  ទើប តាចន្ទ កាន់ដំបង ចូលទៅដល់ ខ្លា ថា  ៖  “  ចៅ នៅ ឲ្យ ស្ងៀម  តា នឹង មើល ចំណង ឲ្យ  ក្រែង វារបូត លង់ទឹក ស្លាប់ ”  ។  ខ្លា ក៏ នៅ ស្ងៀម  ទើប តាចន្ទ លើកដំបង វាយខ្លា ៗ  ក៏ ប្រឹង រើ បម្រះ  ស្រែក រោទ៍  រលាក រលួត ស្បែក ហើម ខ្លួន ជាខ្លាំង  មុខ គួរ វេទនា  ហើយ ខ្លា ក៏ ប្រឹង រើ បម្រះ  ក្រឡះ ខាំ ខ្សែ ផ្ដៅ ដាច់  គេច រត់ ទៅ  ។  តាចន្ទ  ក៏ វិល ទៅ ខ្ទម ចាំ ស្រែ វិញ  ។
និយាយ ពី ខ្លា ដែល រត់ រួចទៅ នោះ  បាន ទៅ ជួប នឹង ដំរី មួយ  ដំរី ឃើញ ខ្លា បោល  ក៏ ស្រែក សួរ ថា  ៖  “  បង ខ្លា ឯង  ភ័យ នឹង អ្វី  ក៏ បានជា បោល មិន មើល ក្រោយ សោះ ”  ។  ខ្លា ប្រាប់ ទៅ ដំរី វិញ ថា  ៖  “  បង អើយ  !  អាចន្ទ រំលៀក  បញ្ឆោត វាយ ខ្ញុំ ហើម ខ្លួន អស់ ”  ។  ដំរី សួរ ថា  ៖  "  អាចន្ទ រំលៀក នោះ  នៅឯណា ?”  ។  ខ្លា ប្រាប់ ថា  ៖  “  វា ធ្វើ ស្រែ នៅ មាត់ បឹងឯ នោះ  ។  ដំរី ថា  ៖  “  អញ នឹង ព្រេច ឲ្យ វា ល្អិត  កុំ ឲ្យ វា ធ្វើបាប គេ ”  ។  ខ្លា បោល ហួស ទៅ ,  ដំរី ក៏ ដើរ រកតាចន្ទ នឹង ព្រេច  ជួប នឹង តាចន្ទ ហើយ  តែ ដំរី មិន ស្គាល់ សួរ ថា  ៖  “  តា ៗ ស្គាល់ អាចន្ទ រំលៀក ដែរ ឬ  ?”  ។  តាចន្ទ  សួរ ដំរី ថា  ៖  “  ចៅឯង សួរ រក គាត់ ធ្វើ អី  ?  ដំរី ឆ្លើយ ថា  “  ខ្ញុំ ខឹង ណាស់  វា បញ្ឆោត វាយ ខ្លា ហើម ខ្លួន អស់ ”  ។  តាចន្ទ ឆ្លើយ ថា  ៖  “  តាចន្ទ  គាត់ នៅ ខ្ទម ស្រែ ត្រើយ ខាងកើតមាត់ បឹង ,  ហ្ន  !  ខ្ទម គាត់ ស ៗ នុះ ឯង ”  ។  ដំរី ថា  ៖  “  តា អាណិត ជូន ខ្ញុំ ទៅ  បើ ខ្ញុំ ព្រេច វា ស្លាប់  បាន របស់ អ្វី ប៉ុន្មាន ខ្ញុំ ជូន តា ទាំងអស់ ”  ។  តាចន្ទ ឆ្លើយ ថា  ៖  “  តាអរ ណាស់  ចៅ អើយ  !  ប៉ុន្តែ ទឹក បឹង នេះ ជ្រៅ ណាស់  តា ទៅ មិន រួច ទេ ”  ។  ដំរី ថា  ៖  “  បើ ទឹក ជ្រៅ  តា ជិះ លើ ក្បាល ខ្ញុំ មក ”  ។  តាចន្ទ  ឆ្លើយ ថា  ៖  “ អើ  បើ ដូច្នោះ  ទៅ ក៏ ទៅ ”  ។  តាចន្ទ ក៏ កាន់ កាំបិត ព្រា មួយ ទៅ ផង ,  លុះ ទៅ បាន ចម្ងាយ មួយ ស្រែ តាចន្ទ  ក៏ កាប់ ក្បាល ដំរី  ៣  -  ៤  កាំបិត  មុត ចេញ ឈាម  ។
ដំរី ក៏ គេចបោល មកវិញ  ដល់ គោក  រលាស់ ទម្លាក់ តាចន្ទ  ហើយ ដំរី ក៏ បោល ទៅ ជួប នឹង ខ្លាឃ្មុំ ៗ  ស្រែក សួរ ថា  ៖  “  បង ដំរី បោល អ្វី ក៏ គ្មាន មើល ក្រោយ សោះ ”  ។  ដំរី ប្រាប់ ថា  ៖  “  បង ខ្លាឃ្មុំ អើយ  !  អាចន្ទ រំលៀក បញ្ឆោត កាប់ ក្បាល ខ្ញុំ ឈាម អស់ ”  ។  ឯ ខ្លាឃ្មុំ  ក៏ ជួយ ខឹង ដំរី  ហើយ សួរ ទៅ ដំរី វិញ ថា  ៖  “  អាចន្ទ នោះ  វា នៅឯណា  ?”  ។  ដំរី ប្រាប់ ថា  ៖  “  វា នៅ ធ្វើ ស្រែ នៅ មាត់ បឹង ធំឯ នោះ  “  ។  ដំរី ក៏ បោល បាត់  ។  ខ្លាឃ្មុំ  ក៏ មាន ចិត្ត ខឹង គុំ គួន  ប្រមាថ  នឹង ខាំ បំបែក ក្បាល តាចន្ទ ឲ្យ ស្លាប់  ។  លុះ ថ្ងៃ ក្រោយ  ខ្លាឃ្មុំ ដើរ ៗ ទៅ  ឃើញ តាចន្ទ ភ្ជួរ ស្រែ ពេលព្រឹក  ។  ខ្លាឃ្មុំ នឹក ថា  ៖  "  នេះ ហើយ  តើ អាចន្ទ រំលៀក នោះ  ដូច្នេះ អញ ពួន ចាំ នៅនេះ ចុះ  ចាំ វា មក ជិត  អញ លោត ទៅ ខាំ វា ឲ្យបាន ”  ។  ខ្លាឃ្មុំ ក៏ ក្រាប ចាំ នៅ សំយាប ព្រៃ  ។  តាចន្ទ មិន ដឹងខ្លួន  ។  តាចន្ទ ភ្ជួរ ស្រែ យូរ  ក្រទៅ  ខ្លាឃ្មុំ ក្រោក អើត មើល មក  ។  តាចន្ទ ឃើញ ខ្លាឃ្មុំ អើត ដូច្នោះ  គាត់ គិត ថា  ៖  “  សត្វ នេះ  វា ចង់ មក ប្រមាថ ធ្វើទុក្ខ អញ ទៀត ហើយ ”  ។  តាចន្ទ ប្រុង ខ្លួន  ហើយ វាយ ដេញ ក្របី ថា  ៖  “  ហី  !  អានាង ខំ ទាញ ឡើង  តាយកឃ្មុំ ឲ្យ ស៊ី  ឃ្មុំ តែ ពីរ សម្បុក  កំពុង ពេញ ទឹក ផ្អែម ”  ។  តាចន្ទ  គាត់ ថា យ៉ាង នេះ ជាច្រើន ដង  ។  ខ្លាឃ្មុំ ឮ ច្បាស់  ក៏ មាន ចិត្ត ចង់ ស៊ីឃ្មុំ  ហើយ ឆ្លើយមក នឹង តា ថា  ៖  “  តា ៗ  !  ចែក ខ្ញុំ ស៊ី ផង ”  ។  តាចន្ទ ឆ្លើយ ប្រាប់ ទៅ ខ្លាឃ្មុំ វិញ ថា  ៖  “  ចៅ អើយ  ឃ្មុំ តាតែ ពីរ សម្បុក ទេ  ទុកឲ្យ ក្របី វា ស៊ី មួយ ម្នាក់  សោះ ញ័រ ខ្លួន  បើ ចៅ ចង់ ស៊ី  ចូលមក និយាយ គ្នា សិន ”  ។  ខ្លាឃ្មុំ  ក៏ ចូលមក អង្គុយ  ។  តាចន្ទ ថា  ៖  “  បើ ចៅ ចូលចិត្ត ស៊ី ដែរ  នឹង ឲ្យ ស៊ី ទាំងអស់ តែម្ដង ទៅ  ខ្លាចក្រែង ក្របី វា ខឹង ព្រោះ វា ធ្លាប់ ស៊ី ដែរ  តែ តា គិត ថា  ចៅឯង  ឲ្យ តា ទឹម ភ្ជួរ ស្រែ  បាន មួយ ព្យាម ចុះ  តា នឹង ឲ្យ ចៅស៊ី ទាំង ពីរ សម្បុក តែម្ដង  ឯ ក្របី តា  ឲ្យ វា អត់ សិន ទៅ ចុះ  សឹម រក ទៀត ”  ។  ខ្លាឃ្មុំ ស្ដាប់  ត្រូវចិត្ត នឹង ចំណី នោះ  ព្រោះ ត្រូវ ចំណង់ របស់ ខ្លួន  ក៏ អរ ណាស់ ថា  ៖  “  បើ ដូច្នេះ  ឲ្យ តាដោះ ក្របី ចេញ ចុះ ”  ។  តាចន្ទ  ក៏ ដោះ ក្របី ចេញ មួយ រំពេច  ។  ខ្លាឃ្មុំ  ក៏ ចូលទៅឲ្យ តាចន្ទ ទឹម  ដាក់ ខ្សែ ទាម ចង រឹត រួចស្រេច  ។  តាចន្ទ គាត់ ស្ទុះ ទៅកាន់ កន្ទុយ យាមន ង្គ័ល  ហើយ ដេញ ថា  ៖  "  ហី  !  អានាង ខំ ឡើង តាយកឃ្មុំ ឲ្យ ស៊ី  ឃ្មុំ តែ ពីរ សម្បុក  កំពុង ពេញ ទឹក "  ។  ខ្លាឃ្មុំ  ខំ ប្រឹង ទាញ នង្គ័ល ពុំ កក្រើក ឡើយ  ។  តាចន្ទ គាត់ ខឹង  ក៏ លែង កន្ទុយ យាមន ង្គ័ល បែរ ទៅ វាយ ឯ ខ្លាឃ្មុំ ៗ ក៏ ខំប្រឹង រើ បម្រះ  ។  តាចន្ទ វាយ ខ្លាំង ណាស់  ដល់ ទៅ បែក ហើម ខ្លួន ទាំងមូល  ។
លុះ ខ្លាឃ្មុំ រើ រួច  បោលទៅ ជួប នឹង ចចក ៗ  សួរ ខ្លាឃ្មុំ ថា  ៖  “ បង ខ្លាឃ្មុំ  បោល អី គ្មាន មើល ក្រោយ ម្ល៉េះ  ?”  ។  ខ្លាឃ្មុំ ប្រាប់ ទៅវិញ ថា  ៖  “  បង ចចក អើយ  !  អាចន្ទ រំលៀក  វា បញ្ឆោត វាយ ខ្ញុំ  ហើម ខ្លួន អស់ ”  ។  ហើយ ខ្លាឃ្មុំ បោល ទៅ  ។  ចចក ក៏ អួត ថា  ៖  “  បើ ដូច្នោះ  ទុកឲ្យ អញ ទៅ ហែកលបតាចន្ទ  យក ត្រី ចែក គ្នា ស៊ី  ឲ្យ អស់  កុំ ទុកឲ្យ វា ឡើយ ”  ។  លុះ ព្រឹកឡើង  តាចន្ទ  គាត់ កាន់ កាំបិត ព្រា មួយ និង ច្រវា មួយ  ទៅ លើកលប គាត់ ក្នុង បឹង  ។
និយាយ ពី ចចក  មកដល់ កណ្ដាល ផ្លូវ ជួប នឹង ខ្លា ត្រី មួយ  ។  ចចក ក៏ បបួល ខ្លា ត្រី ថា  ៖  “  បង ខ្លា ត្រី  ទៅ ស៊ី ត្រី នឹង អញ ”  ។  ខ្លា ត្រីតប ថា  ៖  “  បង ចចក ឯង  បាន ត្រី ពី ណា  ?”  ។  ចចក ថា  ៖  “  អញ ទៅ ហែកលប អាចន្ទ រំលៀក ចែក គ្នា ស៊ី ”  ។  ខ្លា ព្រម តាម ចចក  ក៏ មក អង្គុយ នៅ មាត់ បឹង  យូរ បន្តិច  ឃើញ តាចន្ទ អុំ ទូក មក  ចចក សួរ ថា បុរស ចំណាស់ ថា  ៖  “  តា ស្គាល់ អាចន្ទ រំលៀក ដែរ ឬ ទេ  ”  ។  តាចន្ទតប ថា  ៖  “  ស្គាល់ ដែរ  តែ អាចន្ទ នោះ  វា នៅ ត្រើយ បឹង ខាង ឯណោះ ទេ ”  ។  ចចក ថា  ៖  “  បើ ដូច្នេះ អាណិត ជូន ខ្ញុំ ទៅ  បើ ខ្ញុំ ហែក លបវា បាន ត្រី  ខ្ញុំ ចែកតា ពាក់កណ្ដាល ”  ។  តាចន្ទ ថា  ៖  “  ទៅ ក៏ ទៅ  ត្បិត លបតា  ក៏ វា ពុំ ត្រូវ ផង ”  ។  ថា ហើយ ចចក ក៏ លោត ទំក្បាល ទូក  ។  តាចន្ទ ថា  ៖  “  ចៅ កុំ ទៅ អង្គុយ ក្បាល ទូក  វា លិច ណា  !  មក អង្គុយ ខ្ទង់ មុខ តា ឯណេះ  ទើប វា មិន លិច ”  ។  ចចក ក៏ មក អង្គុយ នៅមុខ តាចន្ទ  ហើយ ហៅ ខ្លា ត្រី ថា  ៖  “  មក បង  ប្រញាប់ នឹង អាល ទៅ ”  ។  ខ្លា ត្រី ថា  ៖  “  បង ចចក  អញ មិន ហ៊ាន ទៅ ទេ  អញ ក្រែង តាចន្ទ ហើយ នេះ ”  ។  ចចក បែរ មើល ក្រោយ ថា  ៖  “  មិន មែន ទេ ”  ។  តាចន្ទ គាត់ នៅ ស្ងៀម  ។  ខ្លា ត្រី ក៏ ឡើង មក អង្គុយ ទឹម គ្នា នឹង ចចក  ។  តាចន្ទ គាត់ អុំ ទូក ទៅ ប្រមាណ  ១០  ព្យាម ពី ច្រាំង  គាត់ កាប់ ក្បាល ចចក មួយ កាំបិត  ។  ចចក លោត ធ្លាក់ ទឹក  ខ្លា ត្រី ក៏ លោត ធ្លាក់ ទឹក ទាំងអស់ គ្នា  ។  ខ្លា ត្រី បន្ទោស ចចក ថា  ៖  “  អញ ថា តាចន្ទ ហើយ  ឯង ថា  មិន មែន តាចន្ទ ទេ ”  ។  ចចក ថា  ៖  “  កុំ មាត់  ខំតែ ហែល ទៅ ”  ។  សត្វ ទាំង ពីរ  ក៏ ហែល ដល់ គោក  ហើយ បោល ទៅ  ។  តាចន្ទ នៅ ធ្វើ ស្រែ ស្រូវ រួចហើយ ក៏ ទៅ ផ្ទះ  បាន សេចក្ដីសុខ សប្បាយ  ។
ក្រោយមក តាចន្ទ  មាន ចិត្ត សង្វេគ ថា  “  ឱ  !  សត្វ ទាំង ៤  នេះ នឹង ចង វេរា នឹង អញ តទៅ មុខ ពុំ លែង  ហើយ វា នឹង ធ្វើបាប អញ នេះ មិន ខាន  ដូច្នេះ គួរ អញ ទិញ ដែក ឲ្យ ច្រើន  ធ្វើ កាំបិត កោរ ដង ដែក ឲ្យបាន  ៥០  ឬ  ៦០  ទុក បំរុង ការពារ ខ្លួន ដែល ស្លាប់ ទៅ  ។  តាចន្ទ  ធ្វើ កាំបិត បាន ស្រេច ហើយ  គាត់ ក៏ ហៅ កូន ចៅ មក ផ្ដាំ ថា  “  បើ អញ ស្លាប់ ទៅ ហើយ  យក អញ ទៅ កប់  ឲ្យ យក កាំបិត ទាំងអស់ នេះ ទៅ ដាក់ លើ ផ្នូរ កុំ ខាន  ចូក ដី លប់ ឲ្យ ជិត  លុះ ដល់ ៥  -  ៦  ថ្ងៃ  ឲ្យ កូន ចៅ មើល ផ្នូរអញ កុំ ខាន  “  ។  តាចន្ទ  ផ្ដាំ កូន ចៅ រួចហើយ  គាត់ ក៏ មាន ជម្ងឺ ឈឺ ក្ស័យ ទៅ  កូន ចៅ ក៏ យក ខ្មោច តាចន្ទ ទៅ កប់  ធ្វើ ដូច បណ្ដាំ គាត់ មិន ហ៊ាន ខាន  ។
និយាយ ពី សត្វ ទាំង  ៤  ដែល មាន វេរា នឹង គ្នា នោះ  កាលតាចន្ទ ស្លាប់ ទៅ បាន  ៣  ថ្ងៃ  សត្វ ចចក ស៊ើប ដឹង ថា  តាចន្ទ ស្លាប់  ក៏ ទៅ ប្រាប់ ខ្លាឃ្មុំ ៗ  ប្រាប់ ដំរី ៗ  ប្រាប់ ខ្លា ធំ  ភ្ជុំ បបួលគ្នា ចូលមកកាយ ខ្មោច តាចន្ទ រំលៀក ស៊ី  ។  ចចក កាយ ចុង ជើង  ខ្លាឃ្មុំ កាយ ក្បាល  ខ្លា ធំ កាយ កណ្ដាល ខ្លួន  ។  ឯ ដំរី ឈរ ចាំ មើល  ឃើញ សត្វ ទាំង  ៣  មុត ជើង ពិការ ជាខ្លាំង  ដួល ដេក អស់  ។  ដំរី ខឹង នឹង ខ្មោច តាចន្ទ ថា  “  ជើ  !  អាចន្ទ  កាច តាំងពីរស់ ទាល់តែ ស្លាប់  មិន លែង កាច សោះ  ទុកឲ្យ អញ ឈូស តែម្ដង ឲ្យ ប៉ើង ខ្មោច មក នៅលើ គោក ”  ។  ដំរី ខឹង ណាស់  លើក ជើង ឈូស ជាខ្លាំង  ត្រូវ នឹង កាំបិត មុត ពេញ ជើង  ក៏ ដេក ដួល ទាំងអស់ គ្នា  ។
ដល់ កំណត់ ថ្ងៃ  ៧  កូន ចៅ តាចន្ទ  នាំគ្នា ទៅ មើល ខ្មោច  ស្រាប់តែ ឃើញ ដំរី  ខ្លា  ចចក  ស្លាប់ ខាងផ្នូរ  ក៏ នាំគ្នា ពន្លះ យក សាច់  ស្បែក  ឆ្អឹង  ភ្លុក  មក លក់ យក ប្រាក់ ធ្វើ បុណ្យ  ឧទ្ទិស បញ្ជូន ឲ្យ ខ្មោច តាចន្ទ រំលៀក ជា សូរេច ហោង  ។
ខឹង ខាត  ប្រមាថ ខុស
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>