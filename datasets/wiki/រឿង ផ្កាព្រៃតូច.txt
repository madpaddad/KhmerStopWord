
រឿង  ផ្កា ព្រៃ តូច
មាន ផ្កា ព្រៃ តូច មួយ គុម្ព  ដុះ នៅ តំបន់ រហោស្ថាន មួយ  ដែល មាន តែ ថ្ម ក្រៀម ក្រោះ  និង គុម្ពោត តូច ៗ  ដុះ ដោយ ដុប ៗ ។  រៀងរាល់ ថ្ងៃ  ដើម ផ្កា តូច នោះ  តែងតែ ពោល សួរ មេឃ ថា  " តើ ថ្ងៃ ណា  ខ្ញុំ នឹង មាន  ឧិកាស លូតលាស់  ខ្ពស់ ឡើង ទៅ ហ្ន៎ ?"  មេឃ ក៏ ឆ្លើយ ទៅវិញ  ថា  " ឧិ ផ្កា តូច អើយ !  បើសិន អ្នក ត្រូវ ពឹង លើ សមត្ថភាព របស់ អ្នក ហើយ  ដើម្បី ដក ខ្លួន  ទទួលយក ពន្លឺ ថ្ងៃ  និង ទឹក សន្សើម  ដើម្បី នឹង អាច លូត កំពស់ របស់ ខ្លួន បាន !"  ដើម ផ្កា តូច ឭ ហើយក៏ ប្រឹង  បឺត ជញ្ជក់ នូវ ពន្លឺ ថ្ងៃ  និង ទឹក សន្សើម  យ៉ាង អស់ ទំហឹង ។  ផ្កា ក៏ លូត  កំពស់ របស់ ខ្លួន  ខ្ពស់ ជាង មុន  ព្រមទាំង បាន បញ្ចេញ នូវ ទង ផ្កា តូច ៗ  រីក ស្គុះស្គាយ  ជាច្រើន ។
ថ្ងៃ មួយ  ស្រាប់តែ មាន ព្រាន ព្រៃ ម្នាក់  រត់ ដេញ ទាក់ សត្វ ព្រៃ  ហើយក៏ បាន បោះ ជើង  ជាន់ ដើម ផ្កា ដ៏ ទន់ នោះ  អោយ បាក់ ដួល ដេក ទាប  រាប ដល់ ដី វិញ ។  ដោយ  គិត ថា ខ្លួន នឹង ស្លាប់  ផ្កា ក៏ យំ សោក សង្រេង  ក្រៃលែង ។  គ្រា នោះ  ផ្កា មិន បាន យំ  ព្រោះ ស្តាយ ជីវិត របស់ ខ្លួន ទេ  តែ ស្តាយ  ព្រោះ មិន បាន រស់ នៅ តទៅទៀត  ដើម្បី ផ្តល់ សោភ័ណ ត្រកាល  ដល់ វាល  រហោស្ថាន  ដ៏ សែន ក្រោម ក្រោះ នោះ  អោយ មាន ទិដ្ឋភាព  ស្រស់ស្អាត  ជាបន្ត ទៅ ទៀត ។  ផ្កា តូច ក៏ ស្រដី ប្រាប់ ទៅ មេឃ ថា  " ខ្ញុំ មិន អាច ស្លាប់ បាន ទេ  ព្រោះ បើ ខ្ញុំ ស្លាប់  វាល រហោស្ថាន នេះ  នឹង ក្លាយជា កន្លែង ដ៏ សែន  ក្រៀម ក្រោះ  គ្មាន សោភណ័ជីវិត  ជា បន្ត ទៀត ឡើយ ។  ដូច្នេះ  តើ ខ្ញុំ ត្រូវ ធ្វើ  យ៉ាងណា ទៅ ?"  មេឃ ក៏ ឆ្លើយ វិញ ថា  " ជីវិត នៅក្នុង ដៃ របស់ ផ្កា  ស្រាប់ ទៅ ហើយ  ផ្កា ត្រូវ រក្សា វា  ដោយ  កម្លាំង សមត្ថភាព របស់ ផ្កា ។  បើ ផ្កា ពិតជា ស្រឡាញ់ ធម្មជាតិ ទីនេះ មែន  ផ្កា ក៏ ត្រូវ ស្រឡាញ់ ជីវិត ខ្លួនឯង ដែរ  ព្រោះ ផ្កា ជា សោភ័ណ មួយ  ជា ចំណែក ធម្មជាតិ មួយ  ដ៏ សំខាន់  នៃ វាលរហោស្ថាន នេះ ។  ដូច្នេះ  ផ្កា ត្រូវ ប្រឹង ស្រូបយក ពន្លឺ ថ្ងៃ  និង សន្សើម  សាជាថ្មី ទៀត  ដូច ដែល ផ្កា ធ្លាប់ ប្រឹង ព្យាយាម  ពីមុន មក ។  មិន យូរ ប៉ុន្មាន  ផ្កា នឹង បាន ឃើញ ជោគជ័យ ថ្មី  មិន ខាន  ឡើយ ។  ហើយ នៅ ពេល នោះ ឯង  ថ្ម គ្រួស និង គុម្ពោត  នៃ វាល  រហោស្ថាន  ក៏ នឹង មាន អំណរ  សោមនស្ស  ជា អតិបរមា  ចំពោះ វត្តមាន ដ៏ ត្រកាល រុងរឿង  របស់ ផ្កា សាជាថ្មី ម្តង ទៀត  ជាមួយ ពួកគេ !"
កាលបើ បាន ឭ ដូច្នោះ  ផ្កា ក៏ មាន កម្លាំងចិត្ត ប្រឺស តែម្តង  ហើយក៏ ប្រវេប្រវា  ប្រមូល កម្លាំង  ស្រង់ យក ទឹក សន្សើម  និង ពន្លឺ ថ្ងៃ  យ៉ាង ពេញ ទំហឹង  ដើម្បី ជា កម្លាំង  បណ្តុះ មែក ថ្មី  លូតទង  បញ្ចេញ ស្លឹក  ជម្រុញ ផ្កា ថ្មី  មិន អោយ ខក វេលា  ឡើយ ។  មិន បាន ប៉ុន្មាន ផង  ផ្កា ក៏ មាន កម្លាំង ឈរ មាំ សាជាថ្មី  ហើយក៏ លូតលាស់  បញ្ចេញ ស្លឹក  និង ទង ផ្កា ដ៏ ស្រស់ស្អាត  សោភា ជាច្រើន  មិន ចាញ់ គ្រា មុន ៗ  ឡើយ ។  ដោយ ការប្រឹង ខិតខំ ការព្យាយាម  មិន ស្រកស្រុត  ផ្កា ព្រៃ តូច  ក៏ បាន ក្លាយទៅជា  បំណែក សំខាន់ ជា ទីបំផុត  នៃ សោភណ័ ទិដ្ឋភាព  ធម្មជាតិ ដ៏ ត្រកាល  នៅ វាល រហោស្ថាន នោះ ។
ដោយ  អ្នកស្រី  កែវ  ច័ន្ទ បូរណ៍
</doc>