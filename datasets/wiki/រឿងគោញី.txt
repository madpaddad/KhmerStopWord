
រឿង គោញី
មាន និយាយ ថា  កាល ណោះ មាន ស្ដេច  ១ អង្គ មាន គោញី ១  ដែល ទ្រង់ ស្រឡាញ់ អស់ ពី ព្រះរាជ ហឫទ័យ  នោះ ព្រះករុណា ទ្រង់ ជ្រាប ថា  នឹង ចិញ្ចឹម គោញី នោះ ឲ្យបាន ល្អ  គួរ ផ្ញើ នឹង អ្នកស្រែ ស្រុក ក្រៅ  នៅ ទីណា ដែល មាន ស្មៅ ច្រើន ល្អ  ឲ្យ គោ នោះ វា បាន ស៊ី ឆ្អែត ផង  ទ្រង់ ព្រះចិន្ដា ដូច្នេះហើយ  ទ្រង់ ត្រាស់ បង្គាប់ ឲ្យ ចៅហ្វាយ ស្រុក ១ នាក់ ឈ្មោះ អ៊ុក  មាន ងារ នៅ ខែត្រ ដែល មាន វាល ធំ ល្អ មក ទទួលគោញី នោះ នាំ ទៅ ឃ្វាល ឯ ស្រុក ស្រែ  ចៅហ្វាយ ស្រុក ចូលមក ហើយ  ទ្រង់ មាន ព្រះបន្ទូល ថា  ដ្បិត អញ ផ្ញើ មេ គោ អញ  ១  នេះ ឲ្យ រាស្រ្ត ខែត្រ ចៅហ្វាយ ស្រុក ឯង ឃ្វាល រក្សា  តែ សត្វ នេះ យ៉ាង ល្អ ចំឡែក ប្លែក  ហើយ អញ ស្រឡាញ់ ណាស់ ផង  ដូច្នេះ ឲ្យ គេ ចិញ្ចឹម ថែទាំ ឲ្យ ល្អ  ឲ្យ ប្រយ័ត្ន បើ មាន ឈ្មោះ ណា ១ មក ប្រាប់ ថា មេ គោ អញ នោះ វា ស្លាប់  អញ នឹង កាប់ ក្បាល អានោះ ឥត ឡើយ  ឮ ដូច្នេះហើយ ចៅង ឮ ហ្វាយ ស្រុក ក្រាបទូល ទទួល ថា  ព្រះករុណា វិសេស  ហើយ នាំ គោញី នោះ ចេញ ទៅ ខែ ត្រវិញ  មកដល់ ហើយ ចៅហ្វាយ ស្រុក ប្រមូល អស់  នាហ្មឺន  មេ ស្រុក  ជំទព់រាស្ត្រ ទាំងអស់ ផ្ដាំ ថា  គោញី  ១  នេះ របស់ លួង ជា អំម្ចាស់  ទ្រង់ បាន ផ្ញើ ឲ្យ យើង ឃ្វាល រក្សា ថែទាំ ឲ្យ ស្រួល សប្បាយ តទៅ មុខ  សេចក្ដី នេះ ឲ្យ នា ហ្មឺន ក្រម្ការ  រាស្រ្ត  យកចិត្ត ទុកចិត្ត ជួយ ទាំងអស់ គ្នា  ឲ្យ មេ គោ នេះ ចំរើន កុំ ខាន ឡើយ  តែ មិន ឈឺឆ្អាល រក្សា ទេ ឲ្យ ទៅជា ស្លាប់ នោះ  ព្រះករុណា នឹង ឲ្យ កាប់ ក្បាល យើង ទាំងអស់ គ្មាន ប្រណី ឡើយ  ។
នោះ នាហ្មឺន ក៏ រក រើស ភូមិ ណា ដែរ មាន ស្មៅ ច្រើន ល្អ យ៉ាង ឯក ឲ្យរាស្រ្ត ភូមិ នោះ  យក មេ គោ របស់ លួង ទៅ ឃ្វាល ឲ្យ សំខាន់  ឯរាស្រ្ត ក៏ ចេះតែ ខំ ប្រឹង យក ចំណី ឲ្យ មេ គោ នោះ ស៊ី តែ រាល់គ្នា  សព្វ ថ្ងៃ វេលា នោះ មេ គោ នោះ វា ឡើង ជា ធាត់ ណាស់  ពុំ ចេះ ដើរ រក ស្មៅ ស៊ី ទេ  ចាំ តែ ក្នុង រោង ឲ្យ រាស្រ្ត យក អ្វី ឲ្យ វា ស៊ី  ក៏រាស្រ្ត ចេះតែ យក ចំណី ជាច្រើន ពេញ កញ្ជើ ការុង  ជា រាល់ វេលា  យក ស្មៅ ខ្ចី ខ្លះ  សំណាប ខ្លះ  ទំពាំង ឫស្សី ខ្លះ  ស្រូវ ខ្លះ  កួពោត ខ្ចី  ៗ  ខ្លះ  ឯ គោ នោះ វា ស៊ី ក្រៃ ពេក  ទាល់តែ ស្លាប់ ទៅ ដោយ តែ វា ស៊ី ហួស  ឃើញ ដូច្នេះ រាស្រ្ត តូចចិត្ត  ទៅ ប្ដឹង ជំទ ព់  ៗ  រត់ ទាំង ខ្លាច ទៅ ប្ដឹង មេ ស្រុក  ៗ  ភ័យ ណាស់ ពុំ ហ៊ាន ទៅ ជំរាប លោក ចៅហ្វាយ  ទៅ ប្ដឹង ត្រឹម ស្មៀន  ៗ  ភ័យ ពន្លឹក ទៅ ជំរាប បាឡាត់  ៗ  ឮ តាម សេចក្ដី ក៏ញ័រ ទាំង ដៃ ទាំង ជើង  ចូលទៅ ឯ លោក ចៅហ្វាយ  ៗ  ឃើញ បាឡាត់ ដូច្នេះ ក៏ សួរ ថា  កើត គ្រោះ អ្វី ក៏ លោក បាឡាត់ ញ័រ ទាំង ដៃ ទាំង ជើង យ៉ាង ម្ល៉េះ  នោះ បាឡាត់ ឆ្លើយ ទៅវិញ ថា  ខ្ញុំ ប្របាទ ពុំ ហ៊ាន និយាយ ទេ  ឯ ចៅហ្វាយ ប្រាប់ ថា មិន ឥទេ  ឲ្យ លោក បាឡាត់ និយាយ ចុះ  នោះ បាឡាត់ និយាយា ថា  សូម មេត្តា ប្រោស  ដ្បិត មេ គោ ព្រះករុណា វា ស្លាប់ ទៅ ហើយ  ឮ ដូច្នេះ ចៅហ្វាយ ស្រុក ក៏ ស្លុត ញ័រ សព្វ សាច់  ស្រែក ថា  ខ្ញុំ អើយ ម្ដង នេះ ឃើញ ជាផុត ជីវិត ហើយ  ដ្បិត លួង ជា ម្ចាស់ ជីវិត មាន ព្រះបន្ទូល ផ្ដាំ ថា  បើ នរណា ទៅ ទូល ថា មេ គោ នោះ ស្លាប់  នឹង ឲ្យ កាប់ ក្បាល  យី ខ្ញុំ ពុំ ព្រម ទៅ ថ្វាយបង្គំ ក្រាបទូល តាម ដំណើរ ទេ  ឲ្យ លោក បាឡាត់ ទៅ ចុះ  ឯ បាឡាត់ ប្រកែក  ឯ ការ ដែល ចូលទៅ ក្រាបទូល ព្រះករុណា ក្នុង វេលា នេះ  ជា ក្រសួង របស់ ចៅហ្វាយ ស្រុក  ពុំ គួរ ប្រើ នា ហ្មឺន ណា ទៅ ជួស ឡើយ  ប្រកែកគ្នា ទៅវិញទៅមក ជា យូរ ខ្លាំង ណាស់  ។
កាល ណោះ ជួន ជា កូនក្រមុំ ចៅហ្វាយ ស្រុក ដើរលេង ក្នុង ច្បារ ជិតខាង សាលា ខែត្រ  ឮ ចៅហ្វាយ ស្រុក ជា អាពុក ក្សឹក ក្សួល ដូច្នេះ  ក៏ នាង ឡើង ទៅ លើ សាលា សួរ ថា  ឪ អើយ មាន ការ អ្វី ឲ្យបារមណ៍ ចិត្ត ម្ល៉េះ  នោះ ចៅហ្វាយ ស្រុក ប្រាប់ មកវិញ ថា  កូន្នើយ អាពុក មាន សេចក្ដីវេទនា ណាស់  ដ្បិត គោញី របស់ លួង វា ស្លាប់ ទៅ ហើយ  ឯ ព្រះករុណា បាន ផ្ដាំ ថា  បើ អ្នកណា ចូលទៅ ក្រាបទូល ថា មេ គោ នោះ ស្លាប់  ព្រះករុណា នឹង កាប់ ក្បាល អ្នក នោះ ឥត ប្រណី  ហេតុ នេះ បានជា អាពុក មាន ធុរៈ ជាខ្លាំង ណាស់  ពុំ ព្រម ចូល ចូលទៅ ក្រាបទូល តាម សេចក្ដីទេ  ឮ ដូច្នេះហើយ នាង ឆ្លើយ មកវិញ ថា  កុំ ឲ្យ អាពុក ព្រួយចិត្ត  បើ ឪ ពុំ ហ៊ាន ទៅ មិន ឥទេ  ខ្ញុំ សូម ទៅ ជួស  ចៅហ្វាយ ស្រុក ឃាត់  ពុំ ព្រម ឲ្យ នាង ទៅ  ក្រែង ស្ដេច កាប់ ក្បាល នាង តាម ព្រះបន្ទូល  ឯ ចៅហ្វាយ ឃាត់ យ៉ាងណា ក៏ នាង ក៏ ព្រម ស្ដាប់  ចេះតែ អង្វរ ឲ្យ អាពុក បើក ច្បាប់ ឲ្យ ទៅ  ដល់ ចៅហ្វាយ ទាល់ គំនិត បើក កូន ទៅ តាម ប្រាថ្នា ចិត្ត ទៅ  នោះ នាង រៀប ដំណើរ ស្លៀក សំពត់ ហូល ល្អ  បង់ កកំា ម៉ាព្រែ យ៉ាង ល្អ  ចូលទៅ គាល់ នៅ អង្គុយ ស្ងៀម នឹង គេ  នោះ ស្ដេច ទត ឃើញ នាង ក្រមុំ នោះ មាន រូប ល្អ ណាស់ មាន ព្រះបន្ទូល សួរ ថា  នាង មកពី ណា អញ ពុំ ដែល ស្គាល់ មុខ សោះ  នោះ នាង ក្រាបទូល ថា  ពរ ម្ចាស់ ខ្ញុំ ម្ចាស់ មិន មែន នៅ  ៗ  ក្រុង ទេ  ខ្ញុំ ម្ចាស់ នៅ ស្រុក ក្រៅ  ខ្ញុំ ម្ចាស់ ជា កូន ចៅ ហ្វាយ ស្រុក ឈ្មោះ  អ៊ុក  នោះ ស្ដេច មាន ព្រះបន្ទូល សួរ ថា  ចៅហ្វាយ ស្រុក អ៊ុក ដែល ចិញ្ចឹម មេគោ អញ នោះ ឬ ឥ  នាង ក៏ ក្រាប ក្រាបទូល ថា ពរ ម្ចាស់  ខ្ញុំ ម្ចាស់ ជា កូន ចៅ ហ្វាយ ស្រុក នេះ ឯង  នោះ ព្រះករុណា ក៏ ទ្រង់ ព្រះសោមនស្ស ណាស់  សួរ ថា ឯ មេ គោ អញ សព្វ ថ្ងៃ នេះ  មេគោ ព្រះករុណា វា ពុំ ចេះ ផឹក ទឹក ទេ  ស្ដេច ឮ ដូច្នេះ ឆ្ងល់ ណាស់ សួរ ទៀត ថា  វា ស៊ី ស្មៅ ស្រួល ទេ  នោះ នាង ឆ្លើយ ឡើងវិញ  វា ពុំ ចេះ ស៊ី ស្មៅ ទេ  ស្ដេច សួរ ថា  បើ ដូច្នេះ មេ គោ អញ វា ធ្វើ អ្វី  នាង ទូល ថា វា ពុំ ចេះ បន្ទោរ មូត្រ ទេ  នោះ ស្ដេច ក៏ ឆ្ងល់ រឹតតែ ខ្លាំង ឡើង  សួរ ថា អ្វី ទៀត  ឯ នាង ក្រាបទូល ថា  មេគោ នោះ វា លែង បន្ទោរ ល្មក់ ផង  ស្ដេច ក៏ ស្រែក ថា  ណ្ហើយ មេ គោ អញ វា ពុំ ចេះ ផឹក ទឹក  ពុំ ចេះ ស៊ី ស្មៅ លែង នោម  លែង ជុស អាចម៍  នោះ ដូចជា មេគោ អញ វា ស្លាប់ ទៅ ហើយ  នាង ក៏ ក្រាបទូល ថា  សូម ទ្រង់ ព្រះមេត្តា ប្រោស ព្រះករុណា មាន ព្រះបន្ទូល ថា  មេគោ នោះ វា ស្លាប់ ហើយ  ឯ ខ្ញុំ ម្ចាស់ មិន បាន ក្រាបទូល ថា ដូច្នេះ សោះ  ហេតុ នេះ មិន មែន ជា ក្បាល ខ្ញុំ ម្ចាស់ ទេ ដែល គួរ កាប់ នោះ  ឮ ដូច្នេះហើយ ស្ដេច ក៏ ទ្រង់ ព្រះសំរួល ពុំ មាន ខ្ញាល់ ឡើយ  ទ្រង់ ព្រះរាជ ទាន រង្វាន់ ទៅ នាង វិញ ផង  ហើយ មាន ព្រះបន្ទូល ត្រាស់បង្គាប់ ឲ្យ ទិម ព្រះរាជ រថ  ១  នាំ នាង វិល ទៅ ផ្ទះ វិញ  ទ្រង់ អភ័យទោស ទាំងអស់  ។
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>