
រឿង បុរស ដណ្ដឹង ប្រពន្ធ
កាលពី ព្រេង នាយ  មាន បុរស ម្នាក់ ចង់បាន ប្រពន្ធ  ទៅដណ្តឹង កូន គេ ម្នាក់  ។  ម្តាយ ឪពុក គេ ថា  « បើ ចង់បាន កូន យើង ជា ប្រពន្ធ  លុះ តែ ឲ្យ យើង ចង ត្រាំ ទឹក បាន បី យប់  ទើប យើង ឲ្យ កូន បាន »  ។  បុរស នោះ  ក៏ ព្រម ឲ្យ គេ ចង ត្រាំ ទឹក  ដល់ ត្រាំ ទឹក បាន ពីរ យប់ បុរស នោះ ឃើញ ភ្លើង ឆេះ លើ កំពូល ភ្នំ  ក៏ លើក ដៃ ឡើង អាំង លេង  ។  គេ មើល មក ឃើញ គេ ថា បុរស នោះ អាំង ភ្លើង  គេ មិន ឲ្យ កូន គេ ជា ប្រពន្ធ ឡើយ  ។  បុរស នោះ  ខឹង ណាស់ ទៅ ប្តឹង ចៅក្រម  ចៅក្រម ឲ្យ ទៅ កោះ ម្តាយ ឪពុក ខាង ស្រី នោះ មក ជំនុំជម្រះ  ។  ចៅក្រម យក សំណូក ពី អ្នក ចុង ក្តី  ក៏ កាត់ ថា  « ចៅ ឯង ត្រូវ ចាញ់ គេ ហើយ  មិន ត្រូវបាន កូន គេ ទេ  បើ ដូច្នេះ  ចៅឯង ទៅ រៀប បាយ មក ឲ្យ យើង ស៊ី »  ។  ឯ ចៅ នោះ  ឮ ចៅក្រម កាត់ ថា មិន ត្រូវបាន កូន គេ ជា ប្រពន្ធ  ហើយ គេ ប្រើ ទៅ រៀប បាយ មក ឲ្យ គេ ស៊ី ផង  ក៏ តូចចិត្ត ណាស់  ដើរ បណ្តើរ យំ បណ្តើរ  ទៅ ប្រទះ នឹង សុភាទន្សាយ ៗ សួរ ថា  « ថ្វី បង ក៏ បានជា យំ ?»  ។  បុរស នោះ  ប្រាប់ តាម ដំណើរ សព្វគ្រប់ ប្រការ  ។  សុភាទន្សាយ សួរ ថា  «  គេ ឲ្យ បង ឯង ទៅ ណា ?  »  ។  បុរស នោះ ថា  « ឥឡូវ គេ ប្រើ ឲ្យ ទៅ រៀបបាយ  »  ។  សុភាទន្សាយ ថា  «  អើបង រៀប រួច  មក យក អញ ទៅ ផង  អញ ទៅ ជួយ ជំនុំឲ្យ  តែ អញ ទៅ មុខ ជា ឈ្នះ ហើយ  បើ បង ឯង រៀប បាយ មក  ស្ល កុំ ដាក់ អំបិល ប្រហុក  ។  អំបិល ប្រហុក ដាក់ ក្បែរខាង នោះ ស្ល តែ ត្រី និង បន្លែ បាន ហើយ  »  ។  បុរស នោះ ឮ សុភាទន្សាយ អួត ដូច្នោះ ក៏ អរ ណាស់  ខំ ទៅ រៀបបាយ ដូច បង្គាប់ សុភាទន្សាយ  ហើយក៏ យកមក ជូន គេ ពីរ នាក់ នឹង សុភាទន្សាយ  ។  ទៅដល់  ចៅក្រម ឃើញ សុភាទន្សាយ មក  ក៏ សួរ ថា  «  បង ទន្សាយ មក រក អ្វី ?»  ។  សុភាទន្សាយ ថា  «  មក ជួយ ជំនុំក្តី លោក »  ។  ចៅក្រម ថា  « អើ ចាំ ស៊ី បាយ រួច សិន »  ។  ឯ ចៅក្រម  ដល់ ស៊ី បាយ នោះ ទៅ សួរ ថា  ស្ល អ្វី ក៏ សាប ម៉្លេះ  ?  »  ។  សុភាទន្សាយ ឆ្លើយ ឡើង ថា  «  ភ្លើង ឆេះ លើ កំពូល ភ្នំ ថា ក្តៅ ដល់ ,  ចុះ អំបិល ប្រហុក ដាក់ ក្បែរ នោះ  ម្តេច ក៏ បានជា មិន ប្រៃ ដល់ ?  »  ។  សុភាទន្សាយ ឆ្លើយ តែ ប៉ុណ្ណោះ  ចៅក្រម ទាល់ ប្រាជ្ញា  ទើប កាត់សេចក្តីឲ្យ បុរស នោះ ឈ្នះ  ឲ្យបាន ប្រពន្ធ បុរស នោះ  ។
ចេះ ឯង  ឲ្យ ក្រែង ចេះ គេ
ប្រជុំ រឿង ព្រេង ខ្មែរ ភាគ ទី ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>