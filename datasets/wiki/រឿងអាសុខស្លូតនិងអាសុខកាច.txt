
រឿង អាសុខ ស្លូត និង អាសុខ កាច
កាលពី ព្រេង នាយ  មាន ក្មេងប្រុស ២ នាក់  នៅ ភូមិ ជាមួយគ្នា  មួយ ឈ្មោះ អាសុខ ស្លូត មួយ ឈ្មោះ អាសុខ កាច  ។  ឯ អាសុខ កាច ចិត្ត អាក្រក់  បើ លេង ល្បែង អ្វី ៗ នឹង ក្មេង ផង គ្នា  រក តែ រឿង ឈ្លោះ ជេរ វាយ គេ មិន ដែល ខាន  ។  ម្ដាយ ឪពុក អាសុខ កាច នោះ ជា អ្នក គ្រាន់បើ  មាន ស៊ី  មាន ចាយ  កាន់ជើង អាសុខ កាច ណាស់  បណ្ដា ជន ក្នុង ភូមិ នោះ ខឹង ស្អប់ អាសុខ កាច ពន់ពេក  ។  ឯ អាសុខ ស្លូត កំព្រា ឥត មាន មាតាបិតា  មាន តែ ជីដូន ៗ ក៏ ចាស់ជរា  ក្រ លំបាក ពេក ក្រៃ  ។  អាសុខ ស្លូត នោះ  បើ លេង ល្បែង អ្វី ៗ នឹង ក្មេង ផង គ្នា  ក្នុង ភូមិ នោះ ពុំ ដែល ឈ្លោះប្រកែក ដល់ ម្ដង ឡើយ  ។  បណ្ដា ជន ក្នុង ភូមិ នោះ  អាណិត ស្រឡាញ់  ឲ្យ ចំណី ស៊ី ខុស អ្នក នេះ  អ្នក នោះ ឲ្យ  មិន ដែល សល់ ខាន ,  ម្ល៉ោះហើយ អាសុខ កាច នោះ ច្រណែន ទាំង ម៉ួរម៉ៅ ក្ដៅចិត្ត  រឹតតែ កាច ឡើង  ជេរ វាយ កូន គេ ឥត កោតញញើត ,  ចាស់ និង ចាស់ ឈ្លោះគ្នា ព្រោះតែ កាន់ជើង កូន រៀង ខ្លួន  ។  លុះ អាសុខ ស្លូត និង អាសុខ កាច ចំរើន អាយុ ធំ ឡើង  អាសុខ កាច បបួល អាសុខ ស្លូត ថា  «  វ៉ី  យើង ចង់ នាំគ្នា ទៅកាប់ ឫស្សី  លួសរ នាប  ត្បិត ផ្ទះ អាសុខ ស្លូត ឯង  បាក់ ពុក អស់ ហើយ  »  ។  អាសុខ ស្លូត ថា  «  អញ គ្មាន ប្រដាប់ កាំបិត  ឲ្យ ជាមុតមាំ ទេ  ទាំង អង្ករ  ត្រី សាច់  ថ្នាំជក់ ក៏ គ្មាន ផង  ។  សព្វ ថ្ងៃ រក បាន ព្រឹក ខ្វះ ល្ងាច  »  ។  អាសុខ កាច ថា  «  កុំបាច់ យក ម្ហូប ចំណី  ថ្នាំជក់  កាំបិត  គ្រប់ ប្រដាប់ ទៅ ឡើយ ធានា លើ អញ ទាំងអស់  ឯង មាន តែ ខ្លួន ចុះ  »  ថា ហើយក៏ បណ្ដើរ គ្នា ទៅដល់ ផ្ទះ អាសុខ ស្លូត  ហើយ អាសុខ ស្លូត ក៏ និយាយប្រាប់ ជីដូន ថា  «  បង សុខ  គេ បបួល ខ្ញុំ ទៅកាប់ ឫស្សី លួសរ នាប ប្រដាប់ ប្រដា  អាហារ ភោជន៍  នៅលើ គេ ទាំងអស់  ខ្ញុំ មាន តែ ខ្លួន ទេ  »  ជីដូន ឃាត់ ថា  «  ចៅ កុំ ទៅ  !  ព្រៃ ឫស្សី នោះ ស្ងាត់ ណាស់  »  ។  អាសុខ ថា  «  មិន អី ទេ យាយ  !  ផ្ទះ យាយ បាក់ ពុក អស់ ហើយ  បាន រនាប មក គ្រាន់ នឹង ជួសជុល  កុំ ឲ្យ ផុង យាយ  !  »  ។  ឯយាយ ផ្ដាំ ថា  «  ចៅ ទៅ  ក៏ ទៅ ចុះ  តែ ចៅ មើល ថែទាំ ប្អូន ផង  »  ។  អាសុខ ស្លូត អាសុខ កាច វេច បាយ សំណុំ គ្រប់ ប្រដាប់ សម្រាប់ កាប់ ឫស្សី  លួសរ នាប  ចេញ ទាំង ពីរ នាក់ ទៅ  ដល់ ព្រៃ ឫស្សី កាប់ បាន ហើយ លួសរ នាប  ។  អាសុខ កាច បាន រនាប តិច  អាសុខ ស្លូត បាន រនាប ច្រើន  ហើយ ឈប់ សម្រាក ស៊ី បាយ ទាំង ពីរ នាក់  អង្គុយ ទល់ មុខ គ្នា ,  អាសុខ កាច គិត ថា  «  ជីវិត អាឯង  មុខ ជា ស្លាប់ នឹង ដៃ អញ ឥឡូវនេះ  »  គិត ហើយក៏ ចាប់ យក កាំបិត ប ន្ទោះ ចាក់ ចំភ្នែក អាសុខ ស្លូត ដែល កំពុង  ស៊ី បាយ  ។  អាសុខ ស្លូត ស្រែក យំ ថា  «  ហេតុ ដូម្ដេច  ក៏ មក ចាក់ ខ្ញុំ  ?  ។  អាសុខ កាច ឆ្លើយ ថា  «  អាឯង រក របរ របស់ ឯង  ហើយ មកស៊ី បាយ អញ  ទាំង រនាប ក៏ បាន ច្រើន ជាង អញ ទៀត  »  ។  អាសុខ ស្លូត ឆ្លើយ ថា  «  កាល បង ឯង បបួល ខ្ញុំ មកកាប់ ឫស្សី  លួសរ នាប  ខ្ញុំ ប្រកែក ថា ខ្ញុំ គ្មាន អ្វី ទេ ,  បង ឯង ធានា ថា  បាយ ម្ហូប គ្រប់ ប្រដាប់ នៅលើ បង ឯង ទាំងអស់ បានជា ខ្ញុំ មក ,  ឥឡូវ បង ឯង ចង់ យក រ នាប ទាំងអស់  ក៏ យក ចុះ  កុំ តែ សម្លាប់ ខ្ញុំ  »  ។  អាសុខ កាច ឆ្លើយ ថា  «  អាឯង នេះ មាត់ រឹង ណាស់  អាភាវនា ទៅ  »  ។  ថា ហើយ អាសុខ កាច  ក៏ ចាប់ កាំបិត ប ន្ទោះ ចាក់ ភ្នែក អាសុខ ស្លូត ម្ខាង ទៀត  ឈាម បាញ់ ហូរ ស្រក់ ជោកមុខ  ជោក ដើមទ្រូង  ខ្វាក់ ភ្នែក ទាំង ពីរ  ឈឺចាប់ ខ្លាំង ណាស្ដាយ ជីវិត ខ្លួន ណា គិត ដល់ ជីដូន ចាស់ជរា  កំព្រា នៅ ផ្ទះ តែ ម្នាក់ឯង  ។
អាសុខ កាច ថា  «  អាឯង ទៅ  ឲ្យ ត្រី វា ស៊ី ទៅ  »  ថា ហើយ ច្រាន អាសុខ ស្លូតទៅ ជិត មាត់ ស្ទឹង  ហើយ ធាក់ ទម្លាក់ ទៅក្នុង ទឹក ស្ទឹង កំពុង ហូរ  ដោយ គិត ថា  «  អាសុខ ស្លូត មុខ ជា ស្លាប់ ហើយ  »  ក៏ ប្រមូល រនាប ទាំងអស់  ចងបាច់ វិល មក ផ្ទះ ,  ដាក់ រនាប ហើយ ហួស ទៅ និយាយ ថ្លែងកុហក ប្រាប់ ជីដូន អាសុខ ស្លូត ថា  «  ចៅយាយ ឯង ខ្លា ខាំ ស្លាប់ ទៅ ហើយ » ។
យាយ ឮ អាសុខ កាច ប្រាប់  ថា  ខ្លា ខាំ ចៅ ស្លាប់  ក៏ ទួញ យំសោក បោក ខ្លួន ហៀប នឹង ក្ស័យ ជីវិត  ។  ឯ អាសុខ កាច  រីករាយ សប្បាយចិត្ត  ហើយក៏ ដើរលេង ជិត ៗ ផ្ទះ ដូច ធម្មតា  ដោយ ចិត្ត ក្លាហាន  រក តែ រឿង ឈ្លោះ នឹង គេ  ។
ត ពី នេះ  ដំណាល ពី អាសុខ ស្លូត  គ្រា ដែល អាសុខ កាច  ចាក់ ឆ្កៀល ភ្នែក ទាំង ពីរ ខាង ហើយ វា ធាក់ ទម្លាក់ ទឹក ស្ទឹង កំពុង ហូរ ទៅ  នោះ ,  អាសុខ ស្លូត  ហែល បណ្ដែត ខ្លួន តាម ខ្សែ ទឹក ហូទៅ  ក៏ ភាវនា រក ពុទ្ធោ ៗ ពុំ ដាច់ ពី មាត់  ។  គ្រា នោះ អ្នកតា មួយ  មាន មហិទ្ធី រឹទ្ធ ខ្លាំង ពូកែ ណាស់  ដែល មាន អាស្រម  នៅក្នុង ព្រៃ រំលោង ជិត មាត់ ស្ទឹង នោះ ,  អ្នកតា មាន ក្រពើ ធំ មួយ ដេក នៅក្រោម អាស្រម  អាច តំណែង ជា មនុស្ស បាន  ។  ដល់ ពេល ឃ្លាន អាហារ  ក្រពើ នោះ  ក៏ វា ចុះ មក ក្នុង ស្ទឹង  ស្វែងរក អាហារ  វា ហែល ច្រាស ទឹក ,  ហែល ទៅ ៗ ប្រទះ នឹង អាសុខ ស្លូត  ដែល កំពុង ហែល បណ្ដែត ខ្លួន តាម ខ្សែ ទឹក  ក្រពើ លាន់ មាត់ ថា  «  អៃ យ៉ា  !  លាភ ធំ ណាស់ តើ  !  អញមក រក អាហារ ថ្ងៃ នេះ  ប្រទះ បាន មនុស្ស ស៊ី  »  ហើយ ប្រឹង ស្ទុះ ហែលទៅ ជិត ឮ មាត់ ថា ពុទ្ធោ ៗ ក៏ សង្ស័យ ក្នុង ចិត្ត  មើលទៅ ភ្នែក ទាំង ពីរ  ឃើញ ធ្លុះ រក ប្រស្រី គ្មាន ,  ក្រពើ គិត ថា  «  គួរ អញ យក ទៅ ថ្វាយ លោក តា អញ ៗ  កុំ ស៊ី មនុស្ស នេះ  »  ហើយក៏ មុជ កៀង អាសុខ ស្លូត ឲ្យ នៅ ពីលើ ខ្នង  ហែល ត្រឡប់មកដល់ អាស្រម វិញ  ហើយ តំណែង ខ្លួន ជា មនុស្ស  ដឹក ដៃ  នាំ ខ្លួន អាសុខ ស្លូតទៅ ថ្វាយ អ្នកតា ៗ  សួរ ,  អាសុខ ស្លូត នោះ ក៏ ថ្វាយបង្គំ រាយ រឿង តាម ដំណើរ គ្រប់ ប្រការ ,  អ្នកតា  ស្ដាប់ សព្វគ្រប់ ហើយ មាន ចិត្ត មេត្តា អាសុខ ស្លូត នោះ ពន់ពេក  លោក ថា  «  ឱ  !  អាសុខ កាច អើយ  ចិត្ត អី អាក្រក់ ម្ល៉េះ  ? ណ្ហើយ !  ចៅ សុខ ស្លូត ឯង កុំ ភ័យ  សឹម តា ជួយ សង្រ្គោះ ឲ្យ ចៅរស់ ជីវិត  ភ្នែក ក៏ ឲ្យ ភ្លឺ ដូច ដើម បាន ទៅ ជួប នឹង ជីដូន ឯ ផ្ទះ វិញ  »  ថា ហើយក៏ ផ្សំ ថ្នាំ ដាក់ ភ្នែក  សូត្រ ទិព្វមន្ត ផ្លុំ ភ្នែក ឲ្យ ,  ចៅ សុខ ស្លូត នោះ  ក៏ បាន ភ្លឺ ភ្នែក ដូច ដើម  ទើប អ្នកតា ក្ដាប់ ដី ខ្សាច់ មួយ ដៃ  សែក ទិព្វមន្ត ផ្លុំ ដី ខ្សាច់ ដាក់ ដៃ ឲ្យ ចៅ សុខ  ផ្ដាំ ថា  «  ចៅ  !  ចូរ ឯង ក្ដាប់ ឲ្យ ជាប់  ពុំ លាដៃ  បើ ទៅដល់ ផ្ទះ ចៅ ៗ ប្រាប់ ជីដូន ឲ្យ ក្រាល កន្ទេល ក្នុង ផ្ទះ  ហើយ សឹម ចៅ ដាក់ ដី ខ្សាច់ នេះ ទៅលើ កន្ទេល  »  អ្នកតា ផ្ដាំ ហើយ  ហោ ក្រពើ មក ឲ្យ ចៅ សុខ ស្លូត ជិះ លើ ខ្នង  ហែល តាម ស្ទឹង ទៅ  ។  បាន ទៅដល់ កន្លែង ដែល អាសុខ កាច ធាក់ ទម្លាក់ ក្នុង ទឹក នោះ  ចៅ សុខ  ឃើញ ព្រៃ ឫស្សី ដែល កាប់ លួសរ នាប ក៏ ចាំ ជាក់ ,  ក្រពើ ដាក់ ចៅសុខ ឲ្យ ឡើង លើ គោក ,  ចៅ សុខ  ក៏ លា ក្រពើ ដើរ ដរាប ទៅដល់ ផ្ទះ ,  ហើយ ចូលទៅ យំ សំពះ ជីដូន ៗ  ឃើញ ចៅ ហើយ  ស្ទុះ មក យំ ខ្សឹក ខ្សួល  និយាយប្រាប់ ចៅ ថា  «  គេ ប្រាប់ យាយ ថា  ខ្លា ខាំ ចៅ ស្លាប់ ទៅ ហើយ  ម្ចាស់ ជីវិត អើយ  !  ជីដូន យំសោក បោក ខ្លួន អាសូរ ចៅ  ហៀប នឹង ក្ស័យ ជីវិត ,  ចៅ មិន ស្លាប់  ជីដូន អរ ណាស់  រក អ្វិមក ប្រៀបផ្ទឹម ពុំ បាន  »  ។
ឯ ចៅសុខ និយាយប្រាប់  ជីដូន  តាំងពី ទៅកាប់ ឫស្សី  លួសរ នាប  ត្រូវ អាសុខ កាច  វា ចាក់ ភ្នែក ធាក់ ទម្លាក់ ទឹក  ហើយ បាន ក្រពើ នាំ ទៅ ថ្វាយ អ្នកតា ,  លុះ រៀបរាប់ រឿង ប្រាប់ ជីដូន គ្រប់ ប្រការ  ជីដូន រឹង រឹតតែ អាណិត ចៅ ពេក  ហើយ វា ប្រាប់ ជីដូន ថា  «  យាយ  !  ក្រាល កន្ទេល ក្នុង ផ្ទះ ទៅ  »  ជីដូន ក្រាល តាម ពាក្យ ចៅ ៗ សុខ ស្លូត ក៏ លា ដៃ  ដាក់ ដី ខ្សាច់ លើ កន្ទេល  កើត ជា ប្រាក់ គរ ក្នុង ផ្ទះ  អរ ណាស់  តែ ពីរ នាក់ ជីដូន និង ចៅ  បាន ចាត់ចែង ទិញ សំលៀកបំពាក់ គ្រប់ ប្រដាប់  ប្រើប្រាស់  សង់ ផ្ទះ ថ្មី  ល្បី មាន ដាច់ គេ ក្នុង ភូមិ នោះ  ។
ឯ អាសុខ កាច  ឃើញ អាសុខ ស្លូត  ក៏ នឹក ឆ្ងល់ ក្នុង ចិត្ត ថា  «  អញ ចាក់ ភ្នែក វា ទាំង ពីរ ខាង ធាក់ ទម្លាក់ ទឹក  ស្មាន ថា វា ស្លាប់  ឥឡូវ វារស់ ឡើងវិញ  ភ្នែក ក៏ ភ្លឺ ដូច ដើម  មាន ទាំង សម្បត្តិ សម្បូណ៍ ប្រើប្រាស់  គ្មាន ខ្វះ អ្វី  ប្លែក អំពី ដើម  »  ។  លុះ ដល់ វេលា ស្ងាត់ មួយ  វា បាន ជួប នឹង អាសុខ ស្លូត  ក៏ សួរ ថា  « កាល ឯង និង អញ ទៅកាប់ ឫស្សី លួសរ នាប នោះ  បិសាច មក បណ្ដាលចិត្ត អញ  ឲ្យ ចាក់ ភ្នែក ទាំង ពីរ ខាង ធាក់ ទម្លាក់ ទៅក្នុង ទឹក ស្ទឹង  អញ ស្មាន ថា ឯង ស្លាប់  ហេតុម្ដេច  ក៏ ឯង រស់ ឡើងវិញ  ហើយ មាន ទាំង ទ្រព្យ ច្រើន ជាង គេ ផង  »  ។  អាសុខ ស្លូត ឆ្លើយ ថា  «  បាន គុណ បង  កុំ អី ខ្ញុំ ក្រីក្រ លំបាក តោកយ៉ាក  ដូច បង ឯង ដឹង ស្រាប់ »  ។  ហើយនិយាយប្រាប់ អាសុខ កាច តាម ត្រង់ ថា  «  កាល ដែល បង ចាក់ ភ្នែក ខ្ញុំ ទាំង ពីរ ខាង ធាក់ ទម្លាក់ ក្នុង ស្ទឹង ទៅ នោះ  ខ្ញុំ ភាវនា រក តែ ពុទ្ធោ ៗ  ក៏ បាន ជួប នឹង ក្រពើ ៗ  នាំ ទៅ ថ្វាយ អ្នកតា ៗ  ជប់ ភ្នែក ជប់ ដី ខ្សាច់ ឲ្យ ខ្ញុំ ,  លុះ ខ្ញុំ មកដល់ ផ្ទះ ដាក់ ដី ខ្សាច់  កើត ជា ប្រាក់ មាស  បានជា ខ្ញុំ មាន សព្វ ថ្ងៃ នេះ  »  ។
អាសុខ កាច  ឮ អាសុខ ស្លូត  រាយ រឿង ដូច្នោះ  ក៏ បណ្ដាលចិត្ត លោភលន់ ពន់ ប្រមាណ គិត ថា  «  អញ នឹង ធ្វើឲ្យ បាន ដូច អាសុខ ស្លូត  »  ថ្ងៃ ក្រោយ ជួប នឹង អាសុខ ស្លូត  ក៏ និយាយ ថា  «  អាសម្លាញ់ អើយ  !  អញ ចង់ ទៅ កាប់ ឫស្សី  លួសរ នាប នៅ ព្រៃ ដែល យើង ទៅកាប់ ត្រង់ កន្លែង មុន នោះ  ,  ឯ បាយ ទឹក អាហារ ភោជន  ថ្នាំជក់  កាំបិត តូច ធំ  ប្រដាប់ កាប់ ឫស្សី  លួសរ នាប  ស្រេច នៅលើ អញ ទាំងអស់  ឯង មាន តែ ខ្លួន ទៅ បាន ហើយ  »  ។  អាសុខ ស្លូត ថា  «  ក្រែង សម្លាប់ អញ ទៀត  »  ។  អាសុខ កាច ថា  «  មុន នោះ ខ្មោច កំរោល វា ចូល ឲ្យ អញ ងងឹត មុខ  អញ ចាក់ ឯង  ដោយ មិន ដឹងខ្លួន សោះ  ឯង កុំ ប្រកាន់ ខឹង នឹង អញ  »  ។  អាសុខ ស្លូត ថា  «  ចាំ ខ្ញុំ ជូន ទៅ  ត្បិត បង សុខ ឯង  មាន គុណ លើ ខ្ញុំ ច្រើន ខ្ញុំ មាន សម្បត្តិ ទ្រព្យ ក៏ ព្រោះ បង  »  ។  លុះ ព្រឹកឡើង  អាសុខ កាច  ស្ពាយ បាយ សំណុំ  មាន គ្រប់ ប្រដាប់ ដូច មុន  ហើយ បណ្ដើរ គ្នា ដល់ ព្រៃ ឫស្សី ,  លុះ កាប់ បាន  ពុះ លួសរនាប ហើយ  នាំគ្នា អង្គុយ ស៊ី បាយ  ។  អាសុខ កាច ហុច កាំបិត ប ន្ទោះ ទៅ អាសុខ ស្លូត  ប្រាប់ ថា  «  ឯង ចាក់ ភ្នែក អញ ម្ខាង ទៅ  »  អាសុខ ស្លូតប្រកែក ពុំ ព្រម ចាក់  ។  អាសុខ កាច ថា  «  ជើ  !  ចាក់ មក ៗ ,  ហ៊ី  !  ម្ដេច មិន អាណិត គ្នា ផង សោះ  »  ។  អាសុខ ស្លូត ក៏ ចាក់ ឆ្កៀល ដូច គេ ឆ្កៀល ក្រសាំង  ឲ្យ ខ្វាក់ ភ្នែក ម្ខាង ទៅ  ។  អាសុខ កាច ឈឺ ពើត ខ្លាំង ណាស់  តែ ចិត្ត ចង់ ប្រញាប់ ឲ្យបាន ប្រាក់  ដូច អាសុខ ស្លូត  ក៏ ឲ្យ អាសុខ ស្លូត ចាក់ ភ្នែក ម្ខាង ទៀត  ហើយ បង្គាប់ ឲ្យ អាសុខ ស្លូត ច្រាន ទៅ ជិត មាត់ ស្ទឹង  ទាំង បង្គាប់ ឲ្យ ធាក់ ផង  ។  អាសុខ ស្លូត ក៏ ធាក់ ទម្លាក់ ក្នុង ទឹក ស្ទឹង  ។  អាសុខ កាច សួរ ថា  «  កាល ដែល អញ ចាក់ ឯង មុន នោះ  ឯង ធ្វើ ម្ដេច ខ្លះ  ?  »  ។  អាសុខ ស្លូត ថា  «  អញ រក តែ ពុទ្ធោ ជាប់ នៅ មាត់  »  ។  អាសុខ កាច ប្រឹង ស្រែក រក តែ ពុទ្ធោ មិន ឈប់  ឮ រំពង ព្រៃ មាត់ ស្ទឹង ទន្ទឹងរក ក្រពើ ក៏ ពុំ ជួប សោះ  ណាមួយ វា ឈឺចាប់  ហែល បណ្ដែត ខ្លួន យូរ បន្តិច ទៅ អស់ កម្លាំង  ឈ្លក់ ទឹក ស្លាប់ ទៅ  ហើម រលួយ រលេះ  ត្រី ស៊ី នៅតែ លលា ដ៏ ក្បាល  ។  ខ្មោច អាសុខ កាច ក៏ អណ្ដែត តាម ខ្សែ ទឹក  លង គេ ឮ តែ ពុទ្ធោ ៗ  ដរាបដល់ កំពង់ទឹក មហាសេដ្ឋី  ។  វេលា នោះ កូនក្រមុំ មហាសេដ្ឋី  នាំ ខ្ញុំ ប្រុស ស្រី ចុះ ទៅ ងូតទឹក កំពង់,  កំពុងតែ កញ្រ្ជោក ទឹក លេង សប្បាយ  ស្រាប់តែ ឃើញ លលដ៍ ក្បាល អាសុខ កាច នោះ អណ្ដែត មក ជិត  លង ស្រែក ថា  «  ពុទ្ធោ ៗ  !  »  ។  កូនក្រមុំ មហាសេដ្ឋី  ឈប់ លេង ទាំងអស់ គ្នា នឹកសង្ស័យ  ក៏ ប្រើ ខ្ញុំ ប្រុស ម្នាក់ ឲ្យ ទៅ ស្រង់ យកលលាដ៍ ក្បាល ខ្មោច នោះ  មក ដាក់ លើ គោក នៅ មាត់ កំពង់នោះ ,  លលាដ៍ ក្បាល ខ្មោច នោះ  វា មិន បាត់ ស្ងាត់ សោះ  ចេះតែ លង គេ រក តែ ពុទ្ធោ ៗ  ។
កូនក្រមុំ មហាសេដ្ឋី  ក៏ នាំ ខ្ញុំ ប្រុស ស្រី ឡើង ពី ងូតទឹក មក  ប្រើ ឲ្យ ខ្ញុំ ប្រុស កាន់ យក ក្បាល ខ្មោច អាសុខ កាច នោះ មក ផ្ទះ  ហើយ នាង ជំរាប មហាសេដ្ឋី ជា ឪពុក នាង ថា  «  លោកឪពុក  !  ខ្ញុំ រើសលលា ដ៏ ក្បាល ខ្មោច មួយ អណ្ដែត ទឹក នៅ កំពង់យើង  វាលង ស្រែក រក ពុទ្ធោ ៗ  »  ។  សេដ្ឋី ជា មាតាបិតា ស្ដាប់ ហើយ  ក៏ ស្ទុះ មក មើល  ឃើញ ក្បាល ខ្មោច នោះ កំពុង ស្រែក រក ពុទ្ធោ ៗ  មែន អស្ចារ្យ ណាស់  ក៏ ឲ្យ លាង ដុសខាត់ ដាក់ លើ តោក  លលា ដ៏ ក្បាល នោះ  ក៏ នៅតែ ស្រែក រក ពុទ្ធោ ៗ ជានិច្ច  គ្មាន ឈប់  ។
ព្រឹក ៗ សេដ្ឋី នោះ តែង ទៅ  គាល់ ព្រះមហាក្សត្រ  នៅ ទី ចុង ព្រះរាជ រោង ជួបជុំ អស់ មន្រ្តី ចតុស្ដម្ភ រាល់ ពេល ពុំ ដែល  ខាន  ។  សេដ្ឋី ជំរាប អស់ លោក ថា  «  ខ្ញុំ បាន លលា ដ៏ ក្បាល ខ្មោច មួយ  ចេះ ស្រែក រក ពុទ្ធោ ៗ ជានិច្ច  »  ។  អស់ លោក ចតុស្ដម្ភ ស្ដាប់ ហើយ ឆ្លើយ ថា  «  សេដ្ឋី កុហក ទេ  មិន ដែល មាន លលា ដ៏ ក្បាល ខ្មោច ណា  ចេះ ស្រែក រក ពុទ្ធោ ទេ  យើង មិន ជឿ ឡើយ  »  ។  សេដ្ឋី ថា  «  ពិតប្រាកដ ណាស់  បើ អស់ លោក មិន ជឿ ខ្ញុំ ៗ  ហ៊ាន ភ្នាល់ ដោយ មាស មួយ រយ តម្លឹង  »  ។  អស់ លោក ចតុស្ដម្ភ ទាំង ៤ ថា  «  យើង ហ៊ាន ភ្នាល់  »  ។  ហើយ ធ្វើ សំបុត្រ ចុះ កិច្ចសន្យា  ។  សេដ្ឋី ទៅដល់ ផ្ទះ  ឮលលា ដ៏ ក្បាល ខ្មោច ស្រែក រក ពុទ្ធោ កោក ៗ នឹក ថា  «  អស់ លោក មុខ ជា ចាញ់ អញ ហើយ  »  សេដ្ឋី យក មាស មួយ រយ តម្លឹង ឲ្យ កូនក្មួយ កាន់ តោក ដែល ដាក់ លលា ដ៏ ក្បាល  ខ្មោច នោះ យ៉ាង រហ័ស ទៅ  លុះ ចូលទៅដល់ ទ្វារ កំពែង ខាងក្រៅ  លលា ដ៏ ក្បាល ខ្មោច បាត់ សម្លេង ឈឹង  ពុំ ឮ ស្រែក រក ពុទ្ធោ សោះ ,  កាល ចូល ដល់ ចុង ព្រះរាជ រោង  ដាក់ លលា ដ៏ ក្បាល ខ្មោច ចំពោះ មុខ អស់ លោក ចតុស្ដម្ភ ទាំង ៤ នោះ ហើយ  សេដ្ឋី បង្គាប់ ថា  «  ចាំ អី ទៀត ក៏ មិន ស្រែក រក ពុទ្ធោ ៗ ទៅ  »  ។  លលា ដ៏ ក្បាល ខ្មោច បាត់ សូន្យ ឈឹង  មិន ឮ រក ពុទ្ធោ សោះ  ។  មហាសេដ្ឋី ចាញ់ ក៏ ជូន មាស មួយ រយ តម្លឹង ទៅ អស់ លោក ,  ឯ អស់ លោក ចំអក ថា  «  សេដ្ឋី យក ក្បាល ខ្មោច មក វា រក ពុទ្ធោ ថ្លង់ យើង រាល់គ្នា  »  ហើយ ទះ ដៃ សើច លាន់ នៅ ទី ព្រះរាជ រោង  ។  សេដ្ឋី ខឹង នឹង ក្បាល ខ្មោច ណាស់  លា អស់ លោក ចេញមក ក្រៅ ដល់ កំពែង  ស្រាប់តែ លលា ដ៏ ក្បាល ខ្មោច ស្រែក ថា ពុទ្ធោ ៗ  ។  សេដ្ឋី រឹតតែ ខឹង ណាស់ ,  ដល់ ផ្ទះ ប្រើ បាវ ឲ្យ យក ពូ ថៅ  នាំយក លលា ដ៏ ក្បាល ខ្មោច ទៅ សំពង ចោល ឯ កំពង់ទឹក  ។  បាវ យក ទៅ មិន សំពង ឲ្យ ល្អិត  ត្រឡប់ ជា បោះលលា ដ៏ ខ្មោច ទាំងមូល ចោល ទៅក្នុង ទឹក  ។  ឯលលា ដ៏ ក្បាល ខ្មោច អាសុខ កាច នោះ  អណ្ដែត តាម ទឹក ស្ទឹង  ហូររសាត់ ទៅ ក្រោម  វាលង រក ពុទ្ធោ ៗ រៀង ទៅដល់ កំពង់វត្ត  ។  វេលា នោះ លោកសង្ឃ និមន្ត ទៅ ស្រង់ ទឹក  បាន ឃើញ លលា ដ៏ ក្បាល ខ្មោច  លង រក ពុទ្ធោ ៗ ,  លោក ក៏ ស្រង់ យក ទៅ កុដិ  និមន្ត លោក សង្ឃ ផង គ្នា បង្សុកូល  រួច ដុត ក្បាល ខ្មោច នោះ សុស  ហើយ លោក ពិចារណា ថា  «  គួរ យក កំទេច ឆ្អឹង នេះ  លាយ នឹង ម្រ័ក្សណ៍  ខ្មុក សសរ ព្រះវិហារ  បញ្ជូន ផល ឲ្យបាន ដល់ អ្នក ដែល ស្លាប់  ហើយ លោក ក៏ យក ខ្មុក លាប តាម សព្វ ព្រះទ័យ លោក ទៅ ,  សល់ បន្តិចបន្តួច  យក ទៅ លាបលនរទេះ លោក ,  កាល ដែល ម្រ័ក្សណ៍ ខ្មុក រទេះ នោះ ស្ងួត ហើយ  លោក ភ្នក ព្រះទ័យ ចង់ទឹម រទេះ បរ ទៅ សួរញាតិ ញោម ,  លោក ក៏ ឲ្យ សិស្ស ដឹក គោ មក ទឹម រទេះ ឡើង គង់  បរ ចេញពី កុដិ ទៅ  ។  វេលា ស្ងាត់ ពី មនុស្ស រទេះ នោះ លាន់ ភ្លៅ នឹង ដុំ សង្កៀត គ្នា ,  ដូច រទេះ ធម្មតា  តែ ដល់ ជួប នឹង ឧបាសក ឧបាសិកា  រទេះ នោះ លាន់ ឮ ដូច លោក ជេរ បញ្ចោរ គេ ថា  «  មេ ចោរ ៗ  »  ញាប់ ញិញ  ។  ឧបាសក ឧបាសិកាឮ ខឹង នឹង លោក  ព្រោះថា លោក ជេរ បញ្ចោរ ប្រពន្ធ កូន គេ  ក៏ ដៀល ត្មះ ជា ពាក្យ ទម្ងន់ ៗ ,  លោក ប្រកែក ដូចម្ដេច  ក៏ ពុំ ស្ដាប់ រឹតតែ ប្រមាថ លោក  ឥត កោតញញើត ,  លោក បរ ហួស ទៅ ទៀត  ជួប នឹង នា ហ្មឺន គេ កំពុង ដើរ  មាន គ្នា ច្រើន ,  ឯរទេះ លាន់ ឮ ទៀត  ដូចជា លោក ជេរ ម្ដាយ នា ហ្មឺន ទាំងនោះ ថា  «  ចោរ ម្ដាយ នា ហ្មឺន  »  នាហ្មឺន  ខឹង នឹង លោក  ក៏ នាំគ្នា ដេញ វាយ លោក ៗ  ភ័យ វាយ គោ បំបោល រួចទៅ  ។
លោក នេះ  គិត ថា  «  ពី ដើម  រទេះ អញ  បរមក  មិន ដែល ឮ សូរ ជេរបញ្ចោរ គេ ទេ ,  រឿង នេះ  ឃើញ តែ កំទេច ឆ្អឹង ក្បាល ខ្មោច ដែល ខ្មុក បិទ សសរ ព្រះវិហារ  សល់ ពី នេះ អញ យកមក លាបលនរទេះ នេះ  »  ។  លុះ ត្រឡប់ មកពី សួរ ញាតិ ញោម  មកដល់ វត្ត វិញ  លោក កាប់ រទេះ ដុត នៅ កន្លែង ដែល ដុត លលា ដ៏ ក្បាល ខ្មោច អាសុខ កាច  ឆេះ ជាផេះ ,  កន្លែង នោះ ដោយ មាន ជាតិ អាសុខ កាច  ក៏ ដុះ កើត ជា ស្មៅ ក ន្រ្តើយ  ដែល ជាប់ សំពត់  ខោ មនុស្ស សព្វ ថ្ងៃ នេះ ឯង  ។
ចិត្ត មិន អប់រំ  នាំឲ្យ វិនាស
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>