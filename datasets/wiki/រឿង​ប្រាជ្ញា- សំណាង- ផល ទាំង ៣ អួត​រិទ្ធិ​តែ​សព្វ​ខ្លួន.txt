
រឿង ប្រាជ្ញា -  សំណាង -  ផល  ទាំង  ៣  អួត រិទ្ធិ តែ សព្វខ្លួន
មាន ពេល  ១  ប្រាជ្ញា -  សំណាង -  ផល ទាំង  ៣ នាក់ បាន មក ប្រជុំគ្នា  ប្រាជ្ញា អាង អួត ឡើង ថា  ប្រាជ្ញា មាន រិទ្ធិ ពូកែ ជាង សំណាង នឹង ផល  សំណាង អាង អួត ឡើង ថា  សំណាង ថា មាន រិទ្ធិ ធំ ពូកែ ជាង ប្រាជ្ញា នឹង ផល  ផល អាង អួត ឡើង ថា  ផល មាន រិទ្ធិ ជាង ប្រាជ្ញា នឹង សំណាង  នោះ អ្នក ទាំង  ៣  នាក់ អាង អួត តែ សព្វរៀង ខ្លួន មិន ដឹង ជា អ្នក ខាង ណា មាន រិទ្ធិ អានុភាព  ជាង ខាង ណា  មាន សេចក្ដី អំនួត តែ សព្វរៀង ខ្លួន  នោះ អ្នក ទាំង  ៣  នាក់ ថា បើ ចង់ ដឹង ឲ្យ ល្បង រិទ្ធ គ្នា មើល  ឲ្យដឹង ជា អ្នកណា ពូកែ ជាង អ្នកណា  នោះ ប្រាជ្ញា -  សំណាង -  ផល  ទាំង  ៣  នាក់ ជំនុំព្រម តាំង ល្បួង រិទ្ធិ ទាំង  ៣  នាក់ បណ្ដើរ គ្នា ទៅ  ក៏ មើលទៅ ឃើញ មាន មនុស្ស  ១  នាក់ ជា អ្នកក្រ កំសត់ នៅ ខ្ញុំ សេដ្ឋី  ៗ  ឲ្យ បុរស នោះ ឃ្វាល គោ ក្របី  រក តែ សំពត់ អាវ នឹង ស្លៀកពាក់ គ្មាន  មនុស្ស នោះ ល្ងង់ មិន ស្គាល់ ខុសត្រូវ  ចេះដឹង តែ ឃ្វាល ក្របី  នោះ ប្រាជ្ញា -  សំណាង ទាំង ពីរ នាក់  បើ ផល អាង អួត ថា ខ្លួន គ្រាន់បើ ឲ្យ ផល ទៅ ជួយ មនុស្ស នៅ ខ្ញុំ សេដ្ឋី  នោះ  តើ បាន គ្រាន់បើ យ៉ាងដូចម្ដេច ឡើង  នោះ ក៏ផល ក៏ បាន ទៅ ជួយ មនុស្ស នោះ  ៗ  តាំងពី ថ្ងៃ ដែល ផល ទៅ ជួយ នោះ  ក៏ អ្នក ទាំងពួង ចេះតែ នឹក អាណិត មនុស្ស នោះ  ក៏ យក ចំណី ទៅឲ្យ មនុស្ស នៅ ខ្ញុំ សេដ្ឋី នោះ ស៊ី ពុំ មាន ខ្វះ ចំណី អ្វី  សោះឡើយ  តែផល ជួយ កំឡាំង ដល់ បាន តែ ត្រឹម ស៊ី ពុំ មាន ខ្វះ ឡើយ  ផល នឹង គិត ជួយ មនុស្ស នោះ អ្វី តទៅ មិន បាន  នោះ ប្រាជ្ញា -  សំណាង -  បាន សួរ ទៅ ផល ថា  ផល ជួយ មនុស្ស បាន យ៉ាងណាតទៅទៀត  ផល ឆ្លើយ ប្រាប់ ទៅ សំណាង ប្រាជ្ញា វិញ ថា  អំណាច ផល ជួយ មនុស្ស នេះ បាន តែ ប៉ុណ្ណោះ ទេ  នោះ សំណាង បាន ទៅ ជួយ មនុស្ស នោះ ទៀត  ឯ មនុស្ស នោះ លុះ សំណាង បាន ទៅ ជួយ ទៀត  ក៏ ក្របី ដែល ឃ្វាល ទាំង ប៉ុន្មាន  ជុស អាចម៍ មក ដាក់ ក្នុង ក្រោល នោះ  ក៏ សុទ្ធតែ ដុំ ពេជ្រ ទាំងអស់ ភ្លឺ ពេញ ក្រោល  តែ បុរស ដែល ឃ្វាល ក្របី នោះ មិន ស្គាល់ ជា ដុំ ពេជ្រ សោះ  រើស បាន អាចម៍ ក្របី នោះ  ១  ដុំ យកមក ចង នឹង ចុង ខ្សែក្របី គ្រវី លេង ភ្លឺ ព្រោងព្រាត ដេញ ក្របី ទៅ  ឃ្វាល ជា រាល់ ថ្ងៃ  ដល់ ដេញ ក្របី ទៅ ផឹក ទឹក នៅ បាង សមុទ្រ  ក៏ គ្រវី ខ្សែក្របី នោះ លេង ជាធម្មតា  និយាយ ពី នាយ សំពៅ ដែល បើក សំពៅ ក្នុង សមុទ្រ វា ត្រូវ ភ្នែក នឹង អំណាច  រន្ទះ ពេជ្រ ដែល បុរស នោះ គ្រវី លេង  ក៏ ក្រឡេក ដេញ តាម អំណាច ពេជ្រ ដែល ភ្លឺ នោះ មក ឃើញ បុរស គ្រវី លេង  នាយ សំពៅ ក៏ បើក សំពៅ ចូលមក ក៏ សួរ ទៅ បុរស នោះ ថា  បុរស ឯង បាន របស់ នេះ ពី ណា មក  បុរស នោះ ក៏ ប្រាប់ ទៅ នាយ សំពៅ វិញ ថា  របស់ នេះ ជា អាចម៍ ក្របី ដែល ខ្ញុំ ឃ្វាល នេះ  នាយ សំពៅ ក៏ គិត ថា  មនុស្ស នេះ ល្ងង់ មឹន ស្គាល់ ដុំ ពេជ្រ  នាយ សំពៅ ក៏ បាន សួរ ទៅ បុរស នោះ ទៀត ថា  បុរស ឯង ដែល ឃ្វាល នោះ ក្របី បុរស ឯង  ឬ ក្របី របស់ អ្នកណា  បុរស នោះ បាន ឆ្លើយ ប្រាប់ ទៅ នាយ សំពៅ ថា  ខ្ញុំ នៅជា ខ្ញុំ សេដ្ឋី តាំងពី ជីដូន ជីតា រហូតដល់ មក អាពុក ម្ដាយ ដល់  មក ខ្ញុំ ជា កូន ទៀត  នោះ នាយ សំពៅ បាន សួរ ទៅ បុរស នោះ ថា  ជំពាក់ សេដ្ឋី ប្រាក់ ប៉ុន្មាន រៀល  បុរស នោះ បាន ប្រាប់ ទៅ នាយ សំពៅ វិញ ថា  ខ្ញុំ ឮ អាពុក ម្ដាយ ខ្ញុំ និយាយប្រាប់ ខ្ញុំ ថា  ជីដូន ជីតា ខ្ញុំ គាត់ ជំពាក់ លោក សេដ្ឋី ប្រាក់ ដើម  ១០០០ ៛, ០០  នាយ សំពោក៏ បាន សួរ ទៅ បុរស នោះ វិញ ទៀត ថា  ចុះ ក្របី ដែល ជុស អាចម៍ នៅក្នុង ក្រោល អ្នកឯង នោះ មាន ប៉ុន្មាន ដែល មាន  ពន្លឺ ដូច របស់ អ្នកឯង កាន់ លេង នេះ  បុរស នោះ បាន ប្រាប់ ទៅ នាយ សំពៅ វិញ ថា  អាចម៍ ក្របី ដែល ដូចជា ដុំ ដែល ខ្ញុំ កាន់ មក នេះ  គឺ ពេញ តែ ក្រោល ក្របី ដែល ឃ្វាល នោះ  នាយ សំពៅ ក៏ គិត ថា  បុរស នេះ ជា មនុស្ស មាន សំណាង  តែ មិន ស្គាល់ ពេជ្រ ព្រោះ ដោយ ល្ងង់  នាយ សំពៅ បាន សួរ ទៅ បុរស នោះ ថា  អ្នកឯង ព្រម ធ្វើជា កូន យើង  ៗ  នឹង យក អ្នកឯង ទៅ ថែរក្សា ធ្វើ កូន  នោះ បុរស នោះ បាន ប្រាប់ ទៅ នាយ សំពៅ វិញ ថា  ខ្ញុំ ទៅ នៅនឹង លោក មិន បាន ទេ  ព្រោះ ខ្ញុំ នៅ ជំពាក់ ប្រាក់ លោក សេដ្ឋី  នាយ សំពៅ ថា  មិន អី ទេ ឲ្យ តែ បុរស ឯង ព្រម ទៅ នៅ ធ្វើ កូន យើង ចុះ យើង យក ប្រាក់  ១០០០ ៛, ០០  ទៅលោះ ពី លោក សេដ្ឋី  ឯ អាចម៍ ក្របី ដែល ជុស មក ក្នុង មក ក្នុង ក្រោល ទាំង ប៉ុន្មាន  យើង ត្រូវ យក ដាក់ ក្នុង សំពៅ យើង ទៅ  បុរស នោះ ក៏ ព្រម តាម នាយ សំពៅ  ៗ  ក៏ បាន យក ប្រាក់  ១០០០ ៛, ០០  ទៅ លោះ ពី សេដ្ឋី រួច  ក៏ បាន ទៅ កើប ពេជ្រ យក ពី ក្នុង ក្រោល ក្របី ផ្ទុក ដាក់ សំពៅ ពេញ បើក ទៅ  ដល់ ទីលំនៅ ផ្ទះ នាយ សំពៅ  ៗ  គិត ពិចារណា ប្ដី ប្រពន្ធ ថា  កូន យើង នេះ ជា មនុស្ស ល្ងង់ ម៉្លេះ  ឥឡូវ យើង ចាត់ ទៅ ធ្វើ ជំនួញ គិតគូរ របស់ អ្វី  ៗ  មិន កើត  បើ ដូច្នោះ គួរ យើង ទៅដណ្ដឹង កូន ស្ដេច ឲ្យ  ធម្មតា ស្ដេច នៅតែ ស្ងៀម គ្មាន គិតគូរ អ្វី  បើ កូន ធ្វើ ស្ដេច នឹង ធ្វើ បាន  ជំនុំព្រម ប្ដី ប្រពន្ធ ក៏ នាំគ្នា ទៅដណ្ដឹង កូន ស្ដេច  ៗ  ក៏ ព្រមព្រៀង ឲ្យ កូនក្រមុំ មក កូន នាយ សំពៅ  ក៏ គិតគូរ គ្នា ការងារ ហើយ ជាស្រេច  នាយ សំពៅ ក៏ វិល ទៅ ផ្ទះ វិញ  នៅតែ បុរស បុរស ជា កូន នាយ សំពៅ  ដល់ ពេល យប់ កូនក្រមុំ ស្ដេច តាំង រៀប ពូក កន្ទេល ខ្នល់ ខ្នើយ ដំណេក  បង្គុយ ប្ដី  នឹង រួម វេណី ជាមួយ ដូច ធម្មតា អ្នក ទាំងពួង  ឯ បុរស នោះ ជា មនុស្ស ល្ងង់ខ្លៅ  ក៏ មិន គិត ទៅ ដេក នឹង កូនក្រមុំ ស្ដេច  ទៅ ដេក ឯ ជើង កំផែង វាំង ស្ដេច នោះ វិញ  លុះ ព្រឹកឡើង ដើរលេង ឡូ  លេង ឈូង ជាមួយនឹង កូនក្មេង  ៗ  គ្មាន កាន់ គំនិត សណ្ដាប់ ជា កូន ស្ដេច  ល្ងង់ មួយ ថ្ងៃ ជា  ២ ថ្ងៃ  នាង នោះ ក៏ ចេះតែ រៀប កន្ទេល ខ្នើយ ជារៀងរាល់ ថ្ងៃ ពុំ ឃើញ ប្ដី ទៅ ដេក  ជាមួយ សោះ  ហើយ នាង ឲ្យ បម្រើ ទៅ ពិនិត្យមើល  ឃើញ បុរស នោះ ដើរ ទៅ ដេក ដោយ ជើង កំផែង វាំង  ហើយ នាង កូនក្រមុំ ស្ដេច គិត ទៅ ខឹង នឹង ស្ដេច អាពុក  ឲ្យ មាន ប្ដី មាន កិរិយា មិន ច្រឡំ នឹង គេ  គ៏ ទៅ ទូល ស្ដេច អាពុក តាម ដំណើរ  ស្ដេច អាពុក កាលណា បើ បាន ស្ដាប់ពាក្យ កូន ទូល សព្វគ្រប់ ហើយ  ក៏ ខ្ញាល់ ណាស់ គិត ថា  បុរស នេះ ដែល ប្រដិបត្តិ កិរិយា យ៉ាង ហ្នឹង  ជា មិន មែន ពូជ ត្រកូល អ្នក ខ្ពស់  គឺ នាយ សំពៅ អាង តែ ខ្លួន មាន សម្បត្តិ ទៅ យក មនុស្ស ខ្ញុំ គេ មកដណ្ដឹង  កូន អញ ដើម្បី នឹង មើលងាយ  បើ ដូច្នេះ នឹង ត្រូវ ឲ្យ ទៅ ហៅយក កូនប្រសា នោះ មក មើល  រីឯ ផ្ទះ នាយ សំពៅ ទៀត ត្រូវ ចាត់ ឲ្យ ទាហាន ទៅព័ទ្ធ រិប យក ទ្រព្យ  សម្បត្តិ ទាំងអស់  ស្ដេច រក ទៅ ឃើញ ថា មិន មែន ជា កូន នាយ សំពៅ ទេ  នឹង យក កូនប្រសា នឹង នាយ សំពៅ ទាំង ប្ដី ប្រពន្ធ ទៅ សម្លាប់ ចោល ទាំងអស់  ឯ ទ្រព្យសម្បត្តិ ត្រូវ រិប អូស ដាក់ ព្រះរាជ ទ្រព្យ ទាំងអស់  ។
នោះ សំណាង នឹង ផល បាន ដឹង ថា  ស្ដេច មុក ជាយក ទៅ ធ្វើទោស បុរស នេះ  ឥឡូវនេះ ក៏ គិត ភិតភ័យ នឹង គិត ជួយ បទណា ឲ្យ បុរស នេះ បាន រួច ពី ជីវិត  ឯ អំណាច ផល គឺ រួច បាន ត្រឹមតែ ស៊ី  ឯ សំណាង បាន ជួយ ដល់ ត្រឹម សោយ រាជ្យ  តែ ត្រង់ ដោះ ខ្លួន ឲ្យ រួច ពី ជីវិត ទៀត ពុំ បាន  នោះ សំណាង នឹង ផល ទាំង ពីរ នាក់ បាន ជំនុំគ្នា ថា  យើង ត្រូវ រត់ ទៅ ពឹង ប្រាជ្ញា និយាយប្រាជ្ញា ថា  បុរស គង្វាល ក្របី យើង ទាំង ពីរ នាក់ ជួយ បាន សោយរាជ្យ ទៅ ហើយ  តែ ឥឡូវ ស្ដេច អាពុក គិត យក ទៅ សម្លាប់  សុំឲ្យ ប្រាជ្ញា ទៅ ជួយ ឲ្យ រួច ពី ស្លាប់  ប្រាជ្ញា កាលណា បើ បាន ឮ សំណាង នឹង ផល មក ពឹង ខ្លួន យ៉ាង ដូច្នេះ  ហើយ ថា ទេ បើ ប្រាជ្ញា ទៅ ជួយ លុះ តែ សំណាង នឹង ផល ចុះ ចាញ់  ទុក ប្រាជ្ញា ជា ច្បង  សំណាង ជា កណ្ដាល  ផល ជា ប្អូន  ប្រាជ្ញា បាន ទៅដល់ ជួយ បុរស នោះ  ៗ  បាន ភ្ញាក់ ស្មារតី ដឹងខ្លួន ថា  អញ បាន ធ្វើជា ស្ដេច សោយ រាជ្យ មិន ត្រូវ ដើរ មក លេង  ត្រូវតែ កាន់ សណ្ដាប់ ខ្លួន ជា ស្ដេច  បុរស នោះ ក៏ ដើរ ទៅ រក នាង  ១  រំពេច  ប្រាជ្ញា វៃ វៀង ដើរ ទៅ ទ្រួត ត្រា លើ មនុស្ស បាវ ព្រាវ ទាំង ប៉ុន្មាន  ក៏ នាង កូន ស្ដេច នឹក ឆ្ងល់ ថា  ប្ដី អញ ពីមុន  តាំងពី ថ្ងៃ ការរួច មក ដើរ ដេក ដោយ ជើង កំផែង វាំង  បែប ជា មនុស្ស មិន ដឹងខុសត្រូវ  ឥឡូវ ដល់ ពេលនេះ  ក៏ មើលទៅ ឃើញ មាន ប្រាជ្ញា ឆ្លុះ ឆ្លាត រក អ្នក ឯណា ស្មើគ្នា  នាង ក៏ សួរ ទៅ ប្ដី សូម ទូល ព្រះអង្គ  ពី ថ្ងៃ ដែល ការរួច មក  ហេតុ អ្វី ក៏ ព្រះអង្គ ទៅ ដើរ ផ្ទំ ដោយ ជើង កំផែង វាំង មិន មក ទីកន្លែង  ក្រឡាប ន្ទំ  តើ យ៉ាងដូចម្ដេច  ក៏ ស្ដេច បុរស នោះ បាន ប្រាប់ ទៅ នាង វិញ ថា  គ្រូបង ផ្ដាំ បង ថា បើ រៀបការ ប្រពន្ធ ថ្មី  ឲ្យ សង្កេតមើល កិរិយា ស្រី សិន  ថា បើ ត្រឹមត្រូវ សិម យក ធ្វើជា ប្រពន្ធ  បើ មិន បាន ត្រឹមត្រូវ ទេ យក ធ្វើជា ប្រពន្ធ មិន បាន  ហេតុ នេះ បានជា បង សង្កេតមើល ប្អូន ឯង សិន  កិរិយា ប្អូន ឯង ឃើញ ថា ត្រឹមត្រូវ ទើប បង បាន មក រក នាង នេះ  នាង ក៏ បាន ទៅ ទូល ស្ដេច អាពុក  ៗ  ក៏ បាន ពិនិត្យមើលឃើញ ជា មនុស្ស នេះ មាន ដំរេះ ប្រាជ្ញា នឹង រក អ្នក ឯណា  ស្មើ គ្មាន  ក៏ លើករាជ្យ ឲ្យ សោយ ទៅ  ។
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>