
រឿង ខ្លា ចាញ់ ប្រាជ្ញា គីង្គក់ និង អណ្ដើក
មាន សត្វ ខ្លា មួយ  ដើរ ស្វែងរកស៊ី តាម ទម្លាប់ វា  លុះ ដើរ ទៅ ប្រទះ នឹង សត្វ គីង្គក់ មួយ កំពុង លោត ផ្លោត ៗ  ក៏ ស្រែក សួរ ទៅ ថា  «  យើ  !  បង ម៉ាំង កាយេ  (  ខ្លះ ហៅ ថា មាំង កាជា  )  ឯង ដើរ រកស៊ី អ្វី ហ្នឹង  ?  »  ។  គីង្គក់តប ថា  «  ចុះបង ខ្លាឯង ដើរ មក រក អ្វី ដែរ  ?  »  ។  ខ្លា ថា  «  យើង ដើរ រកស៊ី  »  ។  គីង្គក់តប ថា យើង ក៏ ដើរ រកស៊ី  ដូច បង ឯង ដែរ  »  ។  ខ្លា ថា  «  ចុះ ដើរ រកស៊ី អ្វី នឹង បាន  បើ បង ឯង  លោត ម្ដង បាន មួយ សុញ ដូច្នេះ  តើ ចាប់ សត្វ អ្វី នឹង បាន ?» ។  គីង្គក់ ក៏ អួត អាត្មា  ប្រាថ្នា ខ្លា កោតខ្លាច ថា  «  យើ  !  ថ្វីបើ ឃើញ យើង លោត តិច ៗ ដូច្នេះ  បើ ចង់ លោត យ៉ាងណា ក៏ បាន  ចង់ ចាប់ សត្វ តូច ក្ដី  ធំ ប៉ុន្មាន ក្ដី  ក៏ បាន ទាំងអស់  មិន ចាញ់ បង ឯង ទេ  »  ។  ខ្លា ថា  «  បើ បង ឯង  ពូកែ ដូច សំដី ថា នេះ  យើង លោត ប្រឡង គ្នា  ពិត្រើយ ព្រែក ម្ខាង ទៅ ត្រើយ ម្ខាង មើល ,  បើ បង ឯង លោត ឆ្លង ដល់  យើង ជឿ ថា ពូកែ មែន  ។  គីង្គក់ ជា សត្វ មាន ប្រាជ្ញា  គិត ឃើញ ថា  «  សត្ខ ខ្លា នេះ  តែ កាលណា វា រៀប នឹង លោត រមែង ចោល កន្ទុយ ទៅ ខាងក្រោយ ,  បើ ដូច្នេះ អញ ចាំ ខាំ កន្ទុយ វា  កាល មុន វា នឹង លោត ទៅ នោះ  »  ទើប គីង្គក់តប ទៅ ថា  «  ខ្លាច អ្វី បង ខ្លា ឯង  !  បើ ចង់ លោត  ពី ត្រឹម ណា ទៅ ត្រឹម ណា  ក៏ បាន ដែរ  ហើយ យើង ហ៊ាន ឲ្យ បង ឯង ទៅ ឈរ ពីមុខ យើង ទៀតផង ,  តែ កាលណា យើង ស្រែក ថា  ហ៍  !  ត្រូវ បង ឯង លោត ទៅ ចុះ  »  ។  ខ្លា ជា សត្វ ឆោត  មិន អាច គិត ដឹង គំនិត គីង្គក់  វា នឹង ខាំ កន្ទុយ ខ្លួន នោះ សោះ ,  ឯ ខ្លួន ទៀត ក៏ មិន បាន គិត ឃើញ ពី របៀប ខ្លួន  ដែល រៀប នឹង លោត ទៅ នោះ  ធ្វើ កិរិយា យ៉ាងណា ៗ ដែរ  ក៏ ព្រម សន្យា ទៅ ឈរ នៅ ពីមុខ គីង្គក់  ។  ឯ គីង្គក់កាល ខ្លាមក ឈរ ពីមុខ  ឃើញ ពេល ល្អ ហើយ  ក៏ ប្រាប់ ថា  «  បង ឯង ប្រុង ស្ដាប់  »  ។  រីឯ ខ្លារវល់ តែ ប្រុងត្រចៀក ស្ដាប់  ចោល ឯ កន្ទុយ នោះ ទៅ ត្រង់ ពីមុខ គីង្គក់ ៗ  ស្រែក ថាហ៍  !  ហើយ ខាំ កន្ទុយ ជាប់  ។  ខ្លា លោត ផ្លោត ទៅ ភ្លាម ដល់ ត្រើយ ម្ខាង មួយ រំពេច ។ អំណាច កន្ទុយ ខ្លាវាត់  ទៅ មុខ នោះ  ដោយ ទាំង គីង្គក់ ទៅ ផង  ដូចជា ដុំ ដី ដែល គេ ចោល នឹង ឈើ ដង្ហក់  ធ្លាក់ ហួស ទៅ មុខ ខ្លា ស្ទើរតែ នឹង ស្លាប់  ។  ខ្លា ក៏ មិន អាច ដឹង បាន  ប្រែប្រាណ ទៅ ខាងក្រោយ វិញ  ស្រែក ហៅ ថា  «  បង ម៉ាំង កាយេ អើយ  !  មក  »  ។  គីង្គក់ ឆ្លើយ  «  គូក  !  នៅឯ នេះ ហើយ  »  ។  ខ្លាឮ គីង្គក់ ឆ្លើយ ពីមុខ ដូច្នោះ ក៏ ថា  «  បង ម៉ាំង កាយេ  !  ពូកែ មែន ហើយ  ប៉ុន្តែ ខាង ការចាប់ សត្វ នោះ  យើង មិន ទាន់ ឃើញ រឹទ្ធិ បងឯង នៅឡើយ ,  បើ ដូច្នេះ  យើង នឹង ចាប់ សត្វល្បង គ្នា ទៀត  »  ។  គីង្គក់ ព្រម ក៏ តប វិញ ថា  បង ទៅ ចាប់ សត្វ ចុះ  បាន សត្វ ប៉ុន្មាន ៗ  មក ជួបគ្នា នៅ កន្លែង នេះ  យើង នឹង រើ សាច់ នោះ ល្បង គ្នា មើល  តើ អ្នកណា ច្រើន ជាង  ?  »  ។  ខ្លា ព្រម ក៏ ចេញ ទៅ រក ចាប់ សត្វ ផ្សេង ៗ  បាន ច្រើន  ។
ឯ គីង្គក់  ក្រោយ ខ្លា ចេញ ទៅ នោះ  ខំ សង្វាត លោត ទៅ  មិន ដឹង នឹង ទៅ ចាប់ សត្វ ណា បាន ទេ  ព្រោះ ធ្លាប់ តែ ចាប់ ជន្លេន នឹង ស្រមោច សង្អារ ,  លោត បន្តិច ទៅ ឃើញ មាន ធ្យូង មួយ ដុំ  ប៉ុន គ្រាប់ សណ្ដែក  ក៏ លេប ធ្យូង នោះ ចូលទៅ ,  លោត បន្តិច ទៅ ទៀត ឃើញ ឆ្អឹង ត្រី ស្លាត មួយ តូច នៅ កណ្ដាល ផ្លូវ  លេប ថែម ទៅ ទៀត  លោត បន្តិច ទៅ ទៀត  ឃើញ គ្រាប់ អង្រ្កេម អង្ក្រម មួយ  ក៏ លេប ទៅ ទៀត ,  បានជា ៣ មុខ ល្មម តែ ពេញ នោះ  រួច ក៏ ត្រឡប់ វិល មក ចាំ ខ្លា ខាង ទី ដដែល វិញ  ។
ឯ ខ្លា  កាលបើ ស្វែងរក សត្វ បាន សព្វគ្រប់ ហើយ  ក៏ ត្រឡប់មក ឯ កន្លែង ដើម តាម សន្យា ,  លុះ មកដល់  ឃើញ គីង្គក់ អង្គុយ ចាំ  ច្រប៉ុក ប៉ុក ក៏ សួរ ថា  «  យើ  !  បង មាំង កាយេមកដល់ ហើយ ហះ  "  គីង្គក់តប ថា  «  យើង មក ចាំ ឯង យូរ ណាស់ ហើយ ,  មើល៍  !  បង ខ្លាឯង បាន ប៉ុន្មាន មុខ  ?  បង ឯង រើ ចេញមក មើល  !  យើង នឹង កត់ត្រា  "  ។  ខ្លា រើស សាច់ នានា ជាច្រើន មុខ  ប្រាប់ គីង្គក់ ,  រើស ចេញ អស់ ទើប ប្រាប់ ថា  «  អស់ តែ ប៉ុណ្ណេះ ហើយ  »  ។  គីង្គក់ រើ ចំណែក របស់ ខ្លួន វិញ ឲ្យ ខ្លា មើល ម្ដង  ។
ខ្លា ឮ ថា  ភ្នែក របស់ ខ្លួន  ក៏ ស្ទុះ រត់ ភ្លាម  មិន ហ៊ាន នៅ  ។  គីង្គក់ ស្រែក ថា  «  ឈប់ សិន  ឯង ទៅ ណា  ចាំ អញ យក ភ្នែក ឯង ស៊ី សិន  »  ។  ខ្លា រឹតភ័យខ្លាំង ឡើង ទៀត  ចេះតែ រត់ ទៅ ។ គីង្គក់ ខំ ដេញ តាម ពីក្រោយ ,  លុះ ឆ្ងាយ បន្តិច ទៅ ស្រាប់តែ ប្រទះ នឹង អណ្ដើក ៗ សួរ ថា  «  បង មាំង កាយេរត់ ទៅ ណា  ?  »  គីង្គក់ ថា  «  បង ជា បុរិល  !  ខ្ញុំ ដេញ តាម ខ្លា វា រត់ ទៅ មិញ ៗ បងប្រទះ ដែរ ឬ  ?  ។  អណ្ដើក ថា  «  ឃើញ វា រត់ ទៅ ហើយ  បើ ដូច្នេះ ខ្ញុំ ជួយ តាម  »  ។  គីង្គក់ និង អណ្ដើក ក៏ នាំគ្នា តាម ,  ដើរ បន្តិច ទៅ  ឃើញ ខ្លា សម្ងំ ពួន លើ គុម្ព ឫស្សី  ។
អណ្ដើក ឃើញ ស្រែក ប្រាប់ ទៅ គីង្គក់ ថា  «  វា នៅ ៗ នេះ ទេ  »  ។  គីង្គក់ ថា  «  បង ឯង ចាំ នៅ ត្រង់ ទីនេះ ចុះ  ខ្ញុំ នឹង ឡើង ទៅ ចាប់ វា  »  ។  គីង្គក់ ខំឡើង តាម វល្ល៍  និង មែក ឈើ ទៅ បាន ពាក់កណ្ដាល គុម្ព ឫស្សី  ស្រាប់តែ របូត ដៃ ធ្លាក់ មក ដី ឮ សូរ ប្រោក  ។  អណ្ដើក ថា  «  អើ បង  ?  »  ។  គីង្គក់ ថា  «  ខ្ញុំ ចុះ មក បោចវល្លិ៍ យក ទៅ ចង វា តែម្ដង  »  ។  ខ្លា ឮ ដូច្នោះ ស្ទុះ លោត ចុះ  រត់ ទៅ ទៀត  ទៅ ឃើញ ដើមឈើ មួយ ដើម ធំ  ក៏ ត្រេកអរ ខំ ឡើង ទៅ នៅ សម្ងំ  មិន ឲ្យ សត្វ ទាំង ពីរ ដឹង  ។  ឯ គីង្គក់  និង អណ្ដើក ខំតាមដាន ទៅ  បាត់ដាន ត្រង់ ដើមឈើ នោះ  មើល លើ  ឃើញ ឯ ខ្លា ពួន ក្រាប នៅលើ មែក ឈើ គ្រមាម ៗ ទើប ស្រែក ប្រាប់ គ្នា ថា  «  កន យើង  !  វា នៅ ៗ នេះ ទេ  »  ។  គីង្គក់ ប្រាប់ ថា  «  បង ជា បុរិល ឯង  ចាំ នៅ គល់ នេះ ចុះ  ខ្ញុំ នឹង ឡើង ទៅ ចាប់ វា ឯ លើ  »  ។  គីង្គក់ ខំ ប្រវេប្រវា ឡើង ទៅ ជិត ប្រគាប មែក ឈើ  ស្រាប់តែ សម្បក ឈើ របេះ ធ្លាក់ចុះ មក  ដោយ ទាំង ខ្លួន វា មកដល់ ដី  ។  អណ្ដើក ឃើញ សួរ ថា  «  ម្ដេច ដូច្នេះ  ?  »  ។  គីង្គក់ ថា  «  យើង គិត រលំ ឈើ នេះ វិញ  ឲ្យ ដួល មក នឹង ចាប់  »  ។  អណ្ដើក បោល ទង្គិច គល់ ឈើ នោះ ឮ សូរ ប៉ូក ៗ  រួច គីង្គក់ ធ្វើ បញ្ចេញ សម្លេង ឮ តែ ក្រត ៗ  ហើយ ស្រែក បន្ទរ ទៀត ថា  «  ហ៍  !  រលំឈើ ហើយ  »  ។  ខ្លា ឮ ថា វារ លំ  ទទួល ក្រឡេក មើលទៅ លើ  ឃើញ ពពករសាត់ លឿន ស្លៅ ស្មាន ថា រលំ មែន  ក៏ ស្ទុះ រត់ ចុះ ទៅ ទៀត  ។  សត្វ ទាំង ពីរ ចេះតែ ដេញ តាម ទៅ  ។
ឯ ខ្លារត់ កាន់តែ ឆ្ងាយ  បាន ប្រទះ នឹង តា ចាស់ ម្នាក់  ធ្វើជាង ដែក ខ្លា ចូលទៅ សំពះ តា ចាស់ នោះ ថា  «  សូមឲ្យ ជួយ យក អាយុ ខ្ញុំ ផង  ត្បិត គីង្គក់ និង អណ្ដើក វា ដេញ ចាប់ ខ្ញុំ នឹង ប្រហារជីវិត  »  ។  តា ចាស់ តប ទៅនឹង ខ្លា ថា  «  នៅ ចុះ  សឹម អញ ជួយ ឯង ឲ្យ រួច ពី ស្លាប់  កុំ ឲ្យ អាគីង្គក់ អណ្ដើក ធ្វើ អ្វី បាន  »  ។  យូរ បន្តិច ឃើញ អណ្ដើក ទៅដល់ មុន  ។  ខ្លា ប្រាប់ តា ចាស់ ថា  «  អុញ ហ្ន  មក ទៀត ហើយ តា  "  ។  តា ចាស់ ថា  «  មិន អី ទេ  បើ ខ្លាច ណាស់ ត្រូវ ខំ សប់ ខ្លាំង ៗ ទៅ  "  ។  ខ្លា រឹតតែ សប់ ខ្លាំង ឡើង ៗ  ។  តា ចាស់ ចាប់ អណ្ដើក នោះ បាន  យក ទ្រាប់ គូថ អង្គុយ  ហើយ ថា  «  ជា ហើយ ចាំ តែ ធ្វើ ដែក រួច សឹម ស្ងោរ  »  ។  បន្តិច ឃើញ គីង្គក់ ទៅដល់ ទៀត ខ្លា ថា  «  អា ហ្នឹង ហើយ  វា ប្រាថ្នា តែ ភ្នែក ខ្ញុំ ទេ  »  ។  តា ចាស់ ប្រាប់ ថា  «  បើ ឯង ខ្លាច ណាស់ ត្រូវ យក ខ្សែ ចង ស្នប់ ផ្ទាប់ នឹង ចង្កេះ ទៅ  ។  ខ្លា ធ្វើ តាម  ។  ឯ តា ចាស់ នោះ គាត់ ស្លៀក ខោ ជើង ធំ ៗ ពេក  អង្គុយ លើ អណ្ដើក កំពុងតែ ពើតរូស កោស កាំបិត  ភ្លេច គិត ឯ ប្រដាប់ របស់ ខ្លួន ខាងក្រោម  ធ្លាក់ ស្តោក នៅ កណ្ដាល វាល  ។  គីង្គក់ ក្រឡេក ឃើញ ប្រាប់ ទៅ អណ្ដើក ថា  «  បង ជា បុរិល ឯង  មើល ខាងក្រោម  ។  អណ្ដើក ក្រឡេក ទៅ  ឃើញ ប្រដាប់ តា ចាស់ នោះ ទាំងអស់  ក៏ មាន ចិត្ត អរព្រួច  ហើយ អើត ក្បាល ចូល ទៅក្នុង ជើង ខោ ខាំ គ្រិប ដោយ ចង្កូម  ដាច់ ត្រឹម គល់ ទៅ ទាំងអស់  ។  តា ចាស់ ដួល បះ ជើង ច្រោង  ។  គីង្គក់ ស្រែក ថា  «  ទៅ  !  កន យើង ដួល មួយ ហើយ  »  ។  ខ្លាឃើញ តា ចាស់ ដួល  ក៏ ស្ទុះ រត់ ទៅ  ដោយ ទាំង ស្នប់ នោះ ទៅ ផង  ។  គីង្គក់ ដេញ តាម ទៅដល់ ជិត មាត់ ស្ទឹង មួយ  មាន ទឹក ជ្រៅ  គីង្គក់ ស្រែក ឲ្យ អណ្ដើក ថា  «  បង ប្រយ័ត្ន  !  ខំ ស្ទាក់ កុំ ឲ្យ វា លោត ទឹក  ក្រែង បាត់ដាន  »  ។  ខ្លាឮ ក៏ លោត ទៅក្នុង ទឹក ៗ  ចូលក្នុង ស្នប់ ,  ទឹក ហូរ ខ្លាំង  ក៏ នាំ ខ្លា លិច ស្លាប់ ទៅ  ។
ផ្ចាញ់ កម្លាំង កាយ  ដោយ កម្លាំង ប្រាជ្ញា

ផ្ចាញ់ មនុស្ស ក្លៀវក្លា  ដោយ ការអង់អាច
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ ល
</doc>