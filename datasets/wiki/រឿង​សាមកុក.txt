
រឿង សាម កុក
ឡៅ ពី លុះ ឃើញ កងទ័ព លើក មកពី ចម្ងាយ  ក្រឡេក ឃើញ ទង់ជ័យ សម្រាប់ ទ័ព ចូឆូ  ក៏ សំគាល់ ថា ចូឆូ លើក មក ខ្លួនឯង  ។  បំរើ សេះ ល្បាត មក ប្រាប់ ឡៅ ពី ថា  កងទ័ព អួន សៀរប្រឹក្សា មិន ចុះរុះ គ្នា  នៅ រារង់ មិន បាន ចេញ ច្បាំង នឹង ចូឆូ ទេ  ១  ទៀត កងទ័ព ចូឆូ នោះ  នឹង បាន ឃើញ ទង់ជ័យ សម្រាប់ ទ័ព ចូឆូ ក៏ ឥត អង្គឺ មាន  កាល ខ្ញុំបាទ ត្រឡប់មក  ប្រទះនឹង កងទ័ព  លើក មក ជិត ស្រុក នេះ ហើយ  ឃើញ ទង់ជ័យ សម្រាប់ ទ័ព ចូឆូ ដោយ ពីមុខ តែ ខ្លួន ចុឆូ នឹង នៅក្នុង កងទ័ព ខាងណោះ មិន ច្បាស់ ប្រាកដ  ។
ឡៅ ពី បាន ស្ដាប់ ដូច្នោះ  ក៏ ប្រឹក្សា នឹង តាន់ តេង តាម ពាក្យបម្រើ សេះ ហើយ ថា  យើង មាន សេចក្ដីសង្ស័យ មិន ដឹង ជា ចូឆូ នៅ ខាងទ័ព ណា  ។  តាន់ តែង ឆ្លើយ ថា  កល ឧបាយ ចុឆូ នោះ មាន ច្រើន ប្រការ ណាស់  កម្រ មនុស្ស ណា នឹង ដឹង ដល់  ដែល កងទ័ព នៅ ឬារង់ បម្រុង នឹង ច្បាំង អួន សៀរ នោះ  គ្មាន ទង់ជ័យ សម្រាប់ ទ័ព ចូឆូ សោះ  ខ្ញុំបាទ យល់ ថា  ចូឆូ មុខ ជា នៅក្នុង កងទ័ព នោះ ជា ប្រាកដ  ឯ កងទ័ព ដែល លើក មក ខាង ស្រុក យើង នេះ ទាហាន ក៏ តិច  តែ ទង់ជ័យ សម្រាប់ ចូឆូមក ផង  ដែល ចូឆូ គិត ធ្វើ ការគ្រា នេះ ប្រាថ្នា នឹង ឲ្យ លោក បារម្ភ ក្រែង ថា  ខ្លួន ចូឆូមក ក្នុង កងទ័ព នេះ  ។
ឡៅ ពី បាន ស្ដាប់ ដូច្នោះ ក៏ ងាក ទៅ សួរ គួន អ៊ូ  តៀវហ៊ុយ ថា  ប្អូន ទាំង ពីរ នាក់  តើ នរណា នឹង យក អាសារ ចេញ ទៅ ធ្វើការ  ឲ្យដឹង ច្បាស់ ហេតុផល ជា ចូឆូ  ឬ មិន មក  ?  ។  តៀវហ៊ុយ ឆ្លើយ ទទួល ថា  ខ្ញុំបាទ សូម យកអាសាចេញ ទៅ ធ្វើការ ឲ្យដឹង ហេតុ  បើ ជួយ នឹង ចូឆូ  ហើយ ខ្ញុំបាទ នឹង ចាប់ខ្លួន ចូឆូមក ឲ្យបាន  ។  ឡៅ ពី និយាយ តប ទៅ តៀវ ហ៊ុយ វិញ ថា  ប្អូន ឯង នៅ ក្មេង សេចក្ដី ខ្ចី គំនិត ណាស់  ទាំង ចិត្ត ថ្លើម ក៏ រួសរហ័ស  នឹង ឲ្យ ទៅ មិន បាន ទេ  ។  គួន អ៊ូ ថា  ខ្ញុំបាទ សូម យកអាសាចេញ ទៅ ធ្វើការ  ។  ឡៅ ពី  ថា  បើ គួន អ៊ូ  ចេញ ទៅ យើង ល្មម ទុកចិត្ត បាន  ។  គួន អ៊ូ  ក៏ លាឡៅ ពីលើក ទាហាន សេះ  ៣  ពាន់ ចេញ ទៅ  ពេល នោះ ទេសកាល ជា រដូវ រងា ផង ទឹក សន្សើម ចុះ ខ្លាំង ណាស់  ទាហាន ទាំងពួង ក៏ រងា ត្រជាក់ ពន់ពេក  គួន អ៊ូ ឧស្សាហ៍ នាំ ទាហាន ចូលទៅដល់ មុខ បន្ទាយ អង តុង  ហើយ គួន អ៊ូ បេ សេះ ចេញ ទៅ ឈរ មុខ ទាហាន ស្រែក ថា  នរណា ជា មេទ័ព  ចូរ ប្រញាប់ ចេញ មក យើង នឹង សាកសួរ  ។
អង តុង បាន ឮ គួន អ៊ូ ស្រែក សួរ ដូច្នោះ  ក៏ ជិះ សេះ ចេញមក ឈរ នៅមុខ បន្ទាយ ហើយ ស្រែក ប្រាប់ ថា  មហា ឧបរាជ លើក មកដល់ ទីនេះ ហើយ  ហេតុម្ដេច ខ្លួន ទើប មិន ចូលមក គំនាប់  ។  គួន អ៊ូតប ថា  បើ មហា ឧបរាជមក មែន ឲ្យ អញ្ជើញ ចេញមក  យើង នឹង ថ្លែង សេចក្ដីជម្រាប់ លោក  ។  អង តុង តប ថា  ខ្លួន ជា អ្នក តូច ទាប គួរ  ឬ នឹង ឲ្យ មហា ឧបរាជ ចេញមក ជួប  ។  គួន អ៊ូ ខឹង ណាស់ ក៏ បរ សេះ រាំ ដាវ ចូលទៅ  ។  អង តុង ក៏ បរ សេះ រាំ លំពែង ចេញមក តច្បាំង  នឹង គួន អ៊ូ បាន  ៥  ភ្លេង  ។  គួន អ៊ូ ធ្វើជា ញាក់ សេះ ថយ រត់ ទៅ ក្រោយ ង តតុង មិន ដឹងកល ក៏ ដេញ បណ្ដោយ តាម ដល់ ជើង ភ្នំ  គួន អ៊ូរាមក តទល់ ដល់ ជិត គ្នា  ទើប លើក ដាវ ឡើង កាប់ ឲ្យ អង តុង គេច ចុះ  ហើយ គួន អ៊ូ ក៏ ស្ទុះ ទៅ រួប ចាប់ យក ខ្លួន អង តុង បាន  ដាក់ លើ សេះ ពីក្រោយ នាំចូល ទៅឲ្យ ឡៅ ពី  ហើយ ពណ៌នា ឲ្យ ឡៅ ពី ស្ដាប់ គ្រប់ ប្រការ  ។  ឡៅ ពី ក៏ មាន ចិត្ត សោមនស្ស ប្រី តា  តែ មិន បាន ស្គាល់ កិរិយា អង តុង ច្បាស់ ក៏ សាកសួរ ថា  អ្នកឯង ជា នា ហ្មឺន ចូឆូ តំនែង អ្វី  ?  ហេតុម្ដេច មក ធ្វើ កលឧបាយ ក្លែង ថា  ចូឆូមក នៅក្នុង កងទ័ព នេះ  ?  អង តុង ឆ្លើយ ថា  ខ្ញុំបាទ ឈ្មោះ អង តុង ជា សេនា ទោ របស់ ចូឆូ  ឯ ខ្លួន ចូឆូ មិន បាន មក ក្នុង ទ័ព នេះ ទេ  ឲ្យ ខ្ញុំបាទ នឹង ឡៅ តាយ លើក ទ័ព មក  គំនិត ខ្ញុំបាទ នឹង បាន គិត ធ្វើ កលសឹក ខ្លួនឯង ក៏ ទេ  ដែល យក ទង់ជ័យ សម្រាប់ ទ័ព ចូឆូ លើក មក ក្នុង កងទ័ព នេះ  ព្រោះ ចូឆូ បង្គាប់ ប្រើ ខ្ញុំបាទ ខ្លាច អាជ្ញា ក៏ តាម បង្គាប់ ចូឆូ  ។  ឡៅ ពី បាន ស្ដាប់  ក៏ យក គ្រឿង សម្លៀកបំពាក់ មួយ ប្រដាប់មក ឲ្យ អង តុង  ហើយ រៀបតុ លៀង ភោជនាហារ ឲ្យ អង តុង បរិភោគ  រួច ឲ្យ ទាហាន យក ខ្លួន អង តុង ទៅ ឃុំ ទុក  បើ ចាប់ ឡៅ តាយ បាន វេលា ណា នឹង បាន គិត ការតទៅទៀត  ។
គួន អ៊ូ បាន និយាយ នឹង ឡៅ ពី ថា  ខ្ញុំបាទ ប្រមាណ ចិត្ត លោក ឃើញ ថា  លោក នៅ បារម្ភ ខ្លាច ចិត្ត ចូឆូ  បានជា មិន សម្លាប់ អង តុង ចេញ  បើ ដឹង ដូច្នេះ  ខ្ញុំបាទ មិន ចាប់ ទាំង រស់ មក ជូន លោក ទេ  ។  ឡៅ ពីតប ថា  ដែល យើង មិន ប្រើ តៀវ ហ៊ុយ ឲ្យ ចេញ ទៅ នោះ  ព្រោះ គិត ឃើញ ថា ចិត តៀវ ហ៊ុយ រួសរហ័ស ណាស់  បើ ចាប់ មេទ័ព បាន មុខ ជា សម្លាប់ មិន ខាន  ដែល យើង បាន ខ្លួន អង តុង មក ទុក ដូច្នេះ  ទោះ ចូឆូដឹង ថា ប្រការ ម្ដេច ក៏ មាន ផ្លូវ នឹង ដោះស្រាយ កៃ ខៃ ទៅ បាន ដោយ ងាយ  ។
តៀវហ៊ុយ ក៏ ជម្រាប ឡៅ ពី ថា  គួន អ៊ូទៅ ចាប់ខ្លួន អង តុង បាន មក ហើយ ខ្ញុំបាទ នឹង យក អាសាចេញ ទៅ ចាប់ខ្លួន ឡៅ តាយ មក ជូន លោក ទៀត  ។  ឡៅ ពីតប ថា  ឯ ឡៅ តាយ នោះ ជា ចៅហ្វាយ ស្រុក គុយ ជីវ  កាល ចៅហ្វាយ ខែ ត្រទាំង  ១៨  មណ្ឌល  លើក ទៅ កំចាត់តាំង តុ ពី គ្រា មុន នោះ  ឡៅ តាយ ក៏ លើក ពល ទៅ ធ្វើការ ជាមួយ ផង  គ្រា នោះ ចូឆូ ឃើញ ឡៅ តាយ មាន ដំរេះ ប្រាជ្ញា  បានជា ប្រើ ឲ្យ ធ្វើ មេទ័ព លើក មក  ដែល ប្អូន ឯង នឹង លើក ទាហាន ចេញ ទៅ ចាប់ខ្លួន ឡៅ តាយ នោះ  បង យល់ឃើញ ថា មិន មែន បាន បំណង គិត ទេ  ។  តៀចហ៊ុយ ឆ្លើយតប ថា  នឹង រាប់ ទុក ជា ពូកែ ដូចម្ដេច ថ្វី ដៃ ឡៅ តាយ ប៉ុណ្ណេះ  ខ្ញុំបាទ នឹង ចាប់ យកមក ឲ្យបាន  ។  ឡៅ ពី ថា  បង ក្រែង ប្អូន ឯង ចេញ ទៅ ច្បាំង នឹង ធ្វើឲ្យ អន្តរាយ ដល់ ជីវិត ឡៅ តាយ តែម្ដង  មិន ខ្លួន ទាំង រស់ មក ដូចជា គួន អ៊ូ  ។  តៀវហ៊ុយ ថា  ខ នេះ លោក កុំ បីវតក្កឡើយ  បើ ខ្ញុំ បាន សម្លាប់ ឡៅ តាយ ក្ដី  ឬ ចាប់ខ្លួន មិន បាន ទាំង រស់ ក្ដី  ឲ្យ លោក កាត់ ក្បាល ខ្ញុំ ចេញ  ។  ឡៅ ពី បាន ឮ ដូច្នោះ ក៏ ពេញចិត្ត ណាស់  ទើប ចាត់ ទាហាន សេះ  ៣  ពាន់ ឲ្យ តៀវ ហ៊ុយ ៗ  ក៏  លាឡៅ ពីលើក ចេញ ទៅ  ។
ឯ ឡៅ តាយ កាល ដឹង ថា  គួន អ៊ូ ចាប់ខ្លួន អង តុង ទៅ បាន  រួច ឃើញ តៀវ ហ៊ុយ លើក ទ័ព មក ទៀត  ឡៅ តាយ ក៏ នឹង ញញើត ដៃ តៀវ ហ៊ុយ មិន បាន ចេញ ច្បាំង ប្រុងតែ រក្សា បន្ទាយ រាយ កងទ័ព យាម ល្បាត ពី ក្នុង បន្ទាយ  ។  ឯ តៀវ ហ៊ុយ  នោះ លុះ មិន បាន ឃើញ ឡៅ ពី ចេញមក ច្បាំង សោះ  ក៏ លើក ទាហាន ចូលទៅដល់ មុខ បន្ទាយ ឡៅ តាយ  ហើយ ឲ្យ ទាហាន ស្រែក ជេរ ជា ពាក្យ អាស្រូវ ភាស ផ្សេង ៗ  ។  ឡៅ តាយ ក៏ សម្ងំ ស្ងៀម មិន បាន លើក ទ័ព ចេញ ច្បាំង  ដែល រារង់ ដូច្នេះ  ៥ ថ្ងៃ  ។  តៀវហ៊ុយ  ក៏ គិតកល ឧបាយ បង្គាប់ ទាហាន ទាំងពួង ថា  កណ្ដាល យប់ ស្ងាត់ ក្នុង ថ្ងៃ នេះ  ពេល យាម  ៣  ប្លាយ  យើង នឹង លើក ចូលទៅ ប្លន់ យក បន្ទាយ ឡៅ តាយ ឲ្យបាន  ឲ្យ ទាហាន ទាំងអស់ ត្រៀមខ្លួន ឲ្យ ស្រេច  ។  តៀវហ៊ុយ  ផឹក ស្រា ហើយ ធ្វើ កិរិយា បែប ស្រវឹង មិន ដឹងខ្លួន  ក៏ រក រឿង យក ទោស ទាហាន ម្នាក់  ឲ្យ វាយ  ប្រហែល  ៣០  រំពាត់  ហើយនិយាយ នឹង ទាហាន ដែល មាន ទោស នេះ ថា  ពេល យាម  ៣  ប្លាយ ក្នុង យប់ នេះ  យើង នឹង កាត់ ក្បាល ឯង សែន ទង់ជ័យ  ហើយ លើក ពល ចូលទៅ វាយ បន្ទាយ ឡៅ តាយ  ។  តៀវហ៊ុយ  បង្គាប់ ឲ្យ ចង ទាហាន នោះ ទុក  ។  លុះ ពេល យាម  ១  ប្លាយ  តៀវហ៊ុយ ក៏លបប្រើ មនុស្ស ឲ្យ ចូលទៅ ស្រាយ ចំណង ទាហាន មាន ទោស នោះ ចេញ  ទាហាន នោះ ក៏លបរត់ ទៅ ដោយ មាន ចិត្ត ខឹង ក្ដៅ នឹង ខ្លាច សេចក្ដីស្លាប់  ក៏ គេច ចូល ទៅក្នុង បន្ទាយ ឡៅ តាយ  ហើយ នាំយក រឿង ដែល តៀវ ហ៊ុយ គិត នោះ ប្រាប់ ឡៅ តាយ គ្រប់ ប្រការ  ។  ឡៅ តាយ បាន ស្ដាប់ ហើយ ឃើញ របួស ស្លាកស្នាម ទាហាន នោះ ជាបន្ទាល់  ក៏ គ្មាន ពិភាល់ សង្ស័យ សំគាល់ ថា ពិត  ទើប កេណ្ឌ ទាហាន ឲ្យ ចេញ ទៅ ពួន បង្កប់ ក្រៅ បន្ទាយ ជា  ២  កង  ក្នុង បន្ទាយ នោះ គ្មាន មនុស្ស នៅ សោះ  ។
តៀវ ហ៊ុយ ដឹង ថា ទាហាន ដែល មាន ទោស នោះ ត្រូវ វាយ នោះ  រត់ ទៅ ហើយក៏ គិត ថា  ហេតុ ល្អ អាក្រក់ ទាហាន នេះ វា គង់ រត់ ទៅ ប្រាប់ ឲ្យ ឡៅ តាយ ដឹង មុខ ជា ឡៅ តាយ នឹង ចោល បន្ទាយ  ឲ្យ ទាហាន ចេញ ពួន បង្កប់ មិន ខាន  អញ នឹង រិះគិត អាន ត្រួតកល ចាប់ខ្លួន ឡៅ តាយ ឲ្យបាន  ។  លុះ ដល់ ពេល យាម  ៣  ប្លាយ  តៀវហ៊ុយ ក៏ លើក ទាហាន ញែក គ្នា ទៅ ពួន បង្កប់ ជា  ២  កង  ហើយ បង្គាប់ ថា  បើ ឃើញ ពន្លឺ ភ្លើង ឆេះ បន្ទាយ ឡៅ តាយ  ត្រូវ ឲ្យ លើក គ្នា វាយ ប្រសព្វ ខ្ទប់ ទាំង សងខាង  ខ្លួន តៀវ ហ៊ុយ ជា កងកណ្ដាល ប្រចាំ ជូន  ហើយ បង្គាប់ ទាហាន  ៣០  នាក់ ជា កង មុខ ចូល ឲ្យ ចូលទៅ ប្លន់ បន្ទាយ ហើយ ដុត ភ្លើង ឆេះ ឡើង  ។
ឯ ទាហាន ឡៅ តាយ ដែល ពួន បង្កប់ ទាំង  ២  កង  លុះ ឃើញ ដូច្នោះ  ក៏ លើក វាយ ខ្ទប់ ទាំង សងខាង  ។  ទាហាន តៀវ ហ៊ុយ  ដែល បង្កប់ នៅ ពី ខាងក្រៅ  នឹង ខ្លួន តៀវ ហ៊ុយ  លុះ ឃើញ ពន្លឺ ភ្លើង ឆេះ ឡើង ក្នុង បន្ទាយ នៃ ឡៅ តាយ  ក៏ លើក សម្រុក ចូលទៅ វាយ ខ្ទប់ ជា  ៣  ផ្លូវ  ។  ចំណែក ទាហាន ឡៅ តាយ ដែល បាន ឃើញ ទាហាន តៀវ ហ៊ុយ វាយ ខ្ទប់ ពីក្រោយ  ហើយ ចាក់ កាប់ សម្លាប់ ខ្លះ របួស ពិការ ខ្លះ  ទាំ ហាន ទាំងនោះ ក៏ បែក ខ្ចាត់ខ្ចាយ ទៅ ខ្លះ  ។  តៀវហ៊ុយ ក៏ បរពល ចូល ប្រយុទ្ធ នឹង ឡៅ តាយ បាន មួយ ស្របក់ តៀវហ៊ុយ ក៏ ចាប់ខ្លួន ឡៅ តាយ បាន ហើយ ឲ្យ ទាហាន ចងទុក  ។  បណ្ដា ទាហាន ដែល បែក ខ្ញែក ទៅ នោះ  ក៏ ត្រឡប់ ចូល ចំណុះ ចូល តៀវហ៊ុយ ជាច្រើន  តៀវហ៊ុយ ក៏ ឲ្យ ទាហាន ស្រូត ទៅ ជម្រាប ឡៅ ពី ៗ  បាន ស្ដាប់ ក៏ មាន សេចក្ដីត្រេកអរ  ហើយនិយាយ នឹង គួន អ៊ូ ថា  តៀវ ហ៊ុយ ជា មនុស្ស ចិត្ត ស្រាល រហ័ស កាច សាហាវ ណាស់  គ្រា នេះ គិតកល ឧបាយ ចាប់ខ្លួន ឡៅ តាយ បាន  ដែល តៀវ ហ៊ុយ មាន សតិ បញ្ញា គិត ឃើញ បាន ការ ដូច្នេះ ដោយ បុណ្យ សំណាង របស់ យើង ៗ  មាន សេចក្ដីសប្បាយចិត្ត ណាស់  ។
លុះ វេលា ព្រឹក ឡើង  ឡៅ ពី ក៏ នាំ គួន អ៊ូ ចេញ ទៅ ទទួល ដល់ ក្រៅ លំពែង ស្រុក  តៀវ ហ៊ុយ ឃើញ ឡៅ ពី ,  គួន អ៊ូ ទៅដល់ ក៏ ចូលមក គំនាប់  ហើយនិយាយ ថា  បង តិះដៀល ថា  ខ្ញុំបាទ ជា មនុស្ស ចិត្ត រហ័ស  ឥឡូវ ខ្ញុំបាទ ចេះ រិះ គិត ឧបាយ ចាប់ខ្លួន ឡៅ តាយ បាន  បង បាន ឃើញ ដំរេះ ប្រាជ្ញា ខ្ញុំបាទ ហើយ ឬ  ?  ។  ឡៅ ពី  តប ថា  បើ បង មិន សង្កត់សង្កិន ប្អូន ឯង យ៉ាង នេះ ទេ ប្អូន ឯង ក៏ ភ្លើន ចិត្ត  ណា ឡើយ នឹង រីះ គិត ចាប់ខ្លួន ឡៅ តាយ បាន  ។  តៀវហ៊ុយ ក៏ អស់ សំណើច  ទើប ឡៅ ពី ចុះ ពីលើ សេះ ចូលទៅ ស្រាយ ចំណង ឡៅ តាយ ចេញ  ហើយនិយាយ ថា  ដែល ប្អូន យើង បាន ទៅ ធ្វើ ដល់ ទីនេះ  អ្នកចូរ អភ័យទោស ចុះ កុំ បី ប្រកាន់ ឡើយ  "  និយាយ ហើយ ឡៅ ពី ក៏ នាំ ឡៅ តាយ ចូល ទៅក្នុង ស្រុក  ហើយ ឲ្យ រៀបតុ លៀង ភោជនាហារ  ប្រើ បម្រើ ឲ្យ ទៅ នាំ ខ្លួន អង តុង ពី ក្នុង ឃុំ នាំមក បរិភោគ ជាមួយនឹង ឡៅ តាយ  ។
" ជនជា សំឡាញ់ មកកាន់ ផ្ទះ នៃ ជន ណា  ដើម្បី កិច្ចការ ណាមួយ  ជន នោះ ឈ្មោះ ថា  ជា អ្នកមាន បុណ្យ  ជា អ្នក មាន កល្យាណធម៌ ជា អ្នក គួរ គេ ស សើរ  នៅ នា លោក នេះ  ។  បញ្ចត ន្ត្រៈ "
" រឿង សាម កុក ទុក ជា យុទ្ធសាស្ត្រ អ្នកវាង វៃ ឆ្លាស បើ បាន អាន  នឹង ចេះ ឧបាយកល ចំណាន ទាំង មាន សន្ដាន ស្នេហាជាតិ  ។ "
ឯ ទីប្រឹក្សា ទាំងពួង ក៏ និយាយ នឹង ឡៅ ពៀវ ថា  យី អេង ពោលទ្រ គោះ មើលងាយ លោក ខ្លាំង ណាស់  ហេតុម្ដេច បានជា លោក មិន សម្លាប់ ចេញ  ?  ។  ឡៅ ពៀវតប ថា យើង ដឹង ដំណឹង ថា  យី អេង នេះ មាន ដំរេះ ប្រាជ្ញា  តែ ជា មនុស្ស គ្មាន អធ្យាស្រ័យ សោះ ,  កាល នៅក្នុង ស្រុក ហ៊ូតោ នោះ  ក៏ បាន ពោលទ្រ គោះ មើលងាយ ចូឆូ ជាច្រើន លើក  ចូឆូ ឧស្សាហ៍ ទ្រាំ អត់ សង្កត់ចិត្ត មិន បាន សម្លាប់ យី អេង  ព្រោះ រអែង ខ្លាច មនុស្ស ទាំងពួង  នឹង គរ ហានិន្ទា ប្រការ  ១  ទៀត បើ មាន អ្នក ឯណា ចូលមក យកអាសា ធ្វើការ ជាមួយ ផង  ក៏ រមែង ស្ទើរ ចិត្ត ដ្បិត ឃើញ សម្លាប់ មនុស្ស ល្អ  បានជា ចូឆូ ក្រែង ប្រើ យ៉ អេង មក បញ្ចុះបញ្ចូល យើង  ប្រាថ្នា ដើម្បី នឹង ខ្ចី ដៃ យើង ឲ្យ សម្លាប់ យី អេង ចេញ  នឹង ឲ្យ សេចក្ដី អាក្រក់ នោះ ធ្លាក់ មក លើ យើង  ៗ  ត្រូវ ក្លែង ឲ្យ យី អេង ទៅ បញ្ចុះបញ្ចូល ហងច  ព្រោះ ហងចចិត្ត ស្រាល រហ័ស គ្មាន អ្វី ទប់  បើ យី អេង ទៅ និយាយ ទ្រគោះ បោះ បោក ឲ្យ ហងច ប្រការ ម្ដេច  ហងចក៏ នឹង សម្លាប់ យី អេង មិន ខាន  បើ ដំណឹង នេះ ដឹង ទៅដល់ ចូឆូ វេលា ណា  ឃើញ ថា ចូឆូ នឹង កោតខ្លាច គំនិត យើង ថា  យើង ដឹង ដល់ គំនិត ចូឆូ  ។
ទីប្រឹក្សា ទាំងពួង ក៏ សរសើរ ឡៅ ពៀវ ថា  មាន ប្រាជ្ញា ឈ្លាសវៃ ស្រដី ថា  លោក គិត នេះ ត្រូវ ល្អ ណាស់  ។  ខណៈ នោះ  មាន បំរើ អ៊ួន សៀវកាន់ សំបុត្រ មក ឲ្យ ឡៅ ពៀវ  សេចក្ដី ថា  " ឲ្យ ឡៅ ពៀវ ជួយ គិត ការទំនុក បំរុង ផែនដី "  ។  ឡៅ ពៀវ ក៏ ប្រឹក្សា នឹង សេនា ទាហាន ទាំងពួង ថា  ចូឆូ នឹង អ៊ួន សៀវ ជា សត្រូវ នឹង គ្នា  ឥឡូវ ចូឆូ នឹង អ៊ួន សៀវ ឲ្យ មក បញ្ចុះបញ្ចូល យើង ទាំង សងខាង  តើ អ្នក ទាំងពួង នឹង យល់ឃើញ ប្រការ ម្ដេច  ?  ។
ហាន់ សុង ឆ្លើយ ថា  ចូឆូ នឹង អ៊ួន សៀវ គ្រា នេះ ជា ទោស ទាស់ ធ្វើ សង្គ្រាម នឹង គ្នា  បើ លោក មិន ចូលទៅ ខាង ណា  នឹង គិត ឲ្យ ជា ប្រយោជន៍  ចូរ មើល កល ការ  បើ ឃើញ ខាង ណា ភ្លាត់ ចំណាប់ ត្រូវ លោក លើក កងទ័ព ទៅ ព្រួត វាយ ខាងណោះ យក ស្រុក ឲ្យបាន  តែ ខ្ញុំបាទ ខ្លាចក្រែង នៅខ  ១  ថា ចូឆូ នោះ មាន សតិ បញ្ញា ច្រើន ណាស់  ឈ្លាសយល់ ទាំង ក្បួន ពិជ័យ សង្គ្រាម ស្ទាញ ស្ទាត់ ជាង អ៊ួន សៀវ  ហើយ ចេះ ចិញ្ចឹម រក្សា មនុស្ស ល្អ មាន លក្ខណៈ តាម វិជ្ជា នឹង ថ្វី ដៃ មនុស្ស ទាំងពួង ក្នុង ផែនដី  ក៏ ចុះ ចូលទៅ នៅនឹង ចូឆូ ជាច្រើន មិន ដាច់ សោះ  ខ្ញុំបាទ យល់ឃើញ ថា  ចូឆូ នោះ  នឹង ធ្វើ ការសឹក សង្គ្រាម គង់ មាន ជ័យជំនះ អ៊ួន សៀវ មិន ខាន  បើ ចូឆូ បាន ស្រុក គីជីវ ហើយ មុខ ជា លើកកងទ័ព ទៅ វាយ យក ស្រុក ធំ  ៗ  ខាង ទិស ឯ កើត រហូតដល់ ស្រុក កាំង តាំង  ទោះ យ៉ាងណា ក៏ ត ទល់ នឹង ចូឆូ មិន បាន  សូមឲ្យ លោក ស្ម័គ្រ រាប់អាន ចូលទៅ ខាង ចូឆូ ចុះ  មុខ ជា ចូឆូ នឹង ទំនុក បំរុង លោក ជា ប្រក្រតី ត ទៅ  ។
ឡៅ ពៀវ ឆ្លើយ ថា  បើ ដូច្នោះ ចូរ អ្នក ចេញ ទៅ ស៊ើបស័ព្ទ ស្ដាប់ ការណ៍ ក្នុង ក្រុង ហ៊ូតោ ចុះ  បើ ដឹងការណ៍ យ៉ាងណា ហើយ  ចូរ អ្នកវិលត្រឡប់ មក ប្រាប់ យើង  ៗ  នឹង បាន ត្រិះរិះ គិត ការណ៍ នេះ តទៅទៀត  ។  ហាន់ សុង ជំរាប ថា ដែល លោក នឹង ប្រើ ឲ្យ ទៅ យ៉ាង ម្ដេច  ខ្ញុំបាទ មិន ទទឹង នឹង ប្រាសាទ ទេ  ខ្លាច តែ ព្រះចៅ ហៀន តេ នឹង ជប់លៀង  ឲ្យ ខ្ញុំ ធ្វើ នា ហ្មឺន ខាងក្នុង  នឹង មិន បាន ត្រឡប់មក ជា ភឿន ស្លាប់ រស់ ជាមួយនឹង លោក  មុខ ជា លោក មាន សេចក្ដីសង្ស័យ នឹង ខ្ញុំបាទ  ។  ឡៅ ពៀវតប ថា  ដែល អ្នក និយាយ ដូច្នេះ គួរ ហើយ  តែ ថា ទោះបី យើង នឹង នៅ ឆ្ងាយ ពី គ្នា យ៉ាងណា  ក៏ ត្រូវ ឲ្យ មាន ចិត្ត ស្រឡាញ់ គ្នា យ៉ាង ជិតស្និទ្ធ ដូច ជីវិត  ១,  ដែល អ្នក នឹង ទៅ នោះ  បើ បាន ដឹង កិច្ចរាជការ អ្វី  ៗ  ខ្លួន មិន បាន មក  ក៏ ត្រូវ ផ្ញើ សំដី ដោយ សំបុត្រ លិខិត មកដល់ យើង ឲ្យដឹង  ដើម្បី នឹង បាន គិត ការតទៅ  ។
ហាន់ សុង ក៏ លា ឡៅ ពៀវ ចូលទៅ ស្រុក ក្រុង  លុះ ដល់ ហើយក៏ ចូលទៅ គំនាប់ ចូឆូ  ៗ  ឃើញ ហាន់ សុង  ទៅដល់ ក៏ ទទួល ដោយ អំណរ គួរសម ណាស់  សាកសួរ សុខទុក្ខ យ៉ាង ស្និទ្ធស្នាល  ហើយ តាំង ឲ្យ ធ្វើជា នាហ្មឺន ខ្ញុំ រាជការ ក្នុង ព្រះចៅ ហៀន តេ  ហើយ ឲ្យ ស្រុក ឡេង ឡេង ឡើង ស្ដាប់ បង្គាប់ ហាន់ សុង ។  ស៊ុន ហុក ទើប ចូលមក ខ្សិប ចូឆូ ថា  ខ្ញុំបាទ ឃើញ ថា ឡៅ ពៀវ ប្រើ ហាន់ សុង ឲ្យ មក ស៊ើប ស្ដាប់ ការជា សម្ងាត់  ខ្លួន ហាន់ សុង មិន ទាន់ មាន គុណ បំណាច់ អ្វី នឹង លោក សោះ  ហេតុម្ដេច បានជា លោក តាំង ហាន់ សុង ឲ្យ ធ្វើ នា ហ្មឺន បាន ខែ ត្រ ឡេង ឡេង ឡើង ស្ដាប់ បង្គាប់  ប្រការ  ១  យី អេង ដែល ទៅ បញ្ចុះបញ្ចូល ឡៅ ពៀវ នោះ  ក៏ នៅ មិន ទាន់ បាន សេចក្ដី អ្វី មកដល់ លោក  ៗ  ក៏ មិន បាន សួរការណ៍ នេះ ដល់ ហាន់ សុង សោះ  ។
ចូឆូតប ថា  " យី អេង នោះ អាក្រក់ ជួជាតិ ប្រមាថ មើលងាយ យើង ជាច្រើន  យើង មាន ចិត្ត ខឹង ក្ដៅ នៅ ដរាប  បើ នឹង សម្លាប់ វា ចេញមនុស្ស ទាំងពួង នឹង គរ ហានិន្ទា ថា  យើង មាន វាសនា ធ្វើ ធំ កំហែង អ្នក តូច  បានជា យើង ប្រើ ឲ្យ ទៅ បញ្ចុះបញ្ចូល ឡៅ ពៀវ  ប្រាថ្នា នឹង ខ្ចី ដៃ ឡៅ ពៀវ ឲ្យ សម្លាប់ យី អេង ចេញ  ដែល នឹង សួរ ដំណឹង នោះ  ក៏ មិន ជា ការប្រយោជន៍ អ្វី "  ហើយ ចូឆូ ក៏ បង្គាប់ ហាន់ សុង ឲ្យ វិល ទៅ ស្រុក កេង ជីវ វិញ  ឲ្យ បញ្ចុះបញ្ចូល ទៅពៀវ មក ចូល ធ្វើ រាជការ នឹង យើង ឲ្យបាន  ។
ហាន់ សុង ទទួល ពាក្យ ចូឆូ ហើយក៏ លា ត្រឡប់ ទៅ ស្រុក កេង ជីវ  លុះ ទៅដល់ ហើយក៏ អធិប្បាយ រឿង ដែល ចូឆូ និយាយ  នឹង តាំង ខ្លួន ឲ្យ ធញ វើនា ហ្មឺន នោះ ឲ្យ ឡៅ ពៀវ ស្ដាប់ គ្រប់ ប្រការ  ហើយ ថា  ចូឆូ នោះ មាន ចិត្ត ធូរ ទូលាយ រួសរាយ រាប់អាន មនុស្ស ទាំងពួង  គួរ ណាស់ លោក នឹង ចូលទៅ ធ្វើ រាជការ ជាមួយ ផង  សូមឲ្យ លោក ចាត់ យក សំបុត្រ របស់ លោក ចូលទៅ ថ្វាយ ជា ខ្ញុំ ព្រះចៅ ហៀន តេ  នឹង បាន ធ្វើ រាជការ ជា នា ហ្មឺន តទៅ  ។  ឡៅ ពៀវ បាន ឮ ដូច្នោះ ក៏ ខឹង ណាស់ និយាយ ថា  " ខ្លួន មិន យក សេចក្ដីអាថ៌កំបាំង របស់ យើង ទៅ ប្រាប់ ចូឆូ ហើយ ឬ  ?  បានជា ចូឆូតាំង ឲ្យ ខ្លួន បាន ធ្វើជា នាហ្មឺន ,  ដែល ខ្លួន គិត ធ្វើការ យ៉ាង នេះ  ក៏ ឃើញ ថា ទូរយស នឹង យើង "  ហើយ បង្គាប់ ឲ្យ ចាប់ខ្លួន ហាន់ សុង ទៅ សម្លាប់  ។  ហាន់ សុង ឆ្លើយ ថា  ខ្ញុំ បាន នឹង គិត ប្រទូសរ៉ាយ នឹង លោក ក៏ ទេ  នឹង បាន លះបង់ចោល លោក ក៏ ទេ  ហេតុម្ដេច លោក ត្រឡប់ លះបង់ចោល ខ្ញុំបាទ វិញ  ។
កេងលៀង បាន ឮ ដូច្នោះ  ក៏ និយាយ នឹង ឡៅ ពៀវ ថា  កាល លោក ប្រើ ហាន់ សុង ឲ្យ ទៅ នោះ  ហាន់ សុង ក៏ បាន ឆ្លើយ ជំរាប លោក ទុក ថា  ដែល លោក ឲ្យ ចូលទៅ ស្រុក ក្រុង ក្រែង លោក នៅ មាន សេចក្ដីសង្ស័យ  លោក ក៏ បាន ថា មិន មាន សង្ស័យ អ្វី ទេ  បានជា ហាន់ សុង ទៅ  ឥឡូវ ហាន់ សុង ត្រឡប់ មកវិញ  ជូនដំណឹង កិច្ចរាជការ ឲ្យ លោក ជ្រាប តាមពិត ,  ដែល លោក ប្រើ ឲ្យ គេ សម្លាប់ ហាន់ សុង ចេញ  មិន គួរ សោះ  ។  ឡៅ ពៀវ យល់ ថា ខ្លួន គិត ខុស ក៏ ព្រម លើក ទោស ហាន់ សុង  ។  ខណៈ នោះ ទទួល បំរើ សេះ មក ប្រាប់ ឡៅ ពៀវ ថា  យី អេង ដែល ទៅ និយាយ បញ្ចុះបញ្ចូល ហងច ចៅហ្វាយ ស្រុក កាំង ហែ នោះ  ហងចរៀបតុ លៀង អាហារ ឲ្យ យី អេង បរិភោគ តាម ទំនៀម  លុះ សេព សុរាស្រវឹង ផង គ្នា  ហងចក៏ សួរ យី អេង ថា  ក្នុង ក្រុង ហ៊ូតោ នោះ  អ្នក បាន ឃើញ នា ហ្មឺន ណា មាន សតិ បញ្ញា ជ្រៅ ទូលាយ ខ្លះ  យី អេង ប្រាប់ ថា  ខុង យ៉ុង នឹង អៀវ ពី វ  ២  នាក់ នេះ  សុទ្ធតែ មាន ដំរេះ ចេះ គិតគូរ គ្រាន់បើ  ក្រៅពី នេះ មិន ឃើញ មាន នរណា សោះ  ហងចថា ដំរេះ ខុង យ៉ុង នឹង អៀវ ពី វ ហើយ នឹង ដំរេះ យើង នេះ  អ្នកឯង ឃើញ យ៉ាង ម្ដេច ពី គ្នា ខ្លះ  ?  យី អេង ថា  ដំរេះ អ្នកឯង នេះ ឧបមា ដូចជា ដុំ ថ្ម នៅក្នុង ខ្ទម ទេ ពារ័ក្ស  ទោះ នឹង មាន គេ មក សែន ព្រេន ថា ប្រការ ម្ដេច  ដុំ ថ្ម នោះ ក៏ មិន ចេះ ឆ្លើយត នឹង អ្នក ដែល បួងសួង នោះ ឡើយ  ឧបមា ដូចជា សំពះ ដុំ ឈើ  ១  កំណាត់  ហងច បាន ឮ ដូច្នោះ ក៏ ខឹង ខ្លាំង ណាស់  ហូត ក្រប៊ី ចេញ ហើយក៏ លើកឡើង កាប់ យី អេង  ៗ  ជេរ ប្រទេច ហង ចទាល់តែ ដាច់ខ្យល់ស្លាប់  ។  ឡៅ ពៀវ បាន ស្ដាប់ ដូច្នោះ ក៏ មាន ចិត្ត អាណិត យី អេង ណាស់  ប្រើ មនុស្ស ឲ្យ ទៅ រៀបសង្ការ សព កប់ យី អេង  ទុក នៅ តំបន់ អ៊េង ប៊ូជីវ  ឯ ឡៅ ពៀវ នោះ ក៏ មិន បាន គិត នឹង ចូលទៅ ខាង ចូឆូ ទេ  ។
កាល ចូឆូឮ ដំណឹង ថា យី អេង ស្លាប់  ក៏ អស់ សំណើច ហើយ និយាយ ថា  យី អេង នេះ ជា មនុស្ស អាក្រក់ ណាស់  មាត់ របស់ វា ជា អាវុធ សម្លាប់ ខ្លួន វា ទៅ ឯង  ។  ខណៈ នោះ ចូឆូ នៅ ចាំ ស្ដាប់ ដំណឹង ឡៅ ពៀវ  តែ មិន បាន ដំណឹង ប្រការ ម្ដេច សោះ  ទើប ប្រមូល សេនា ទាហាន ទាំងពួង នឹង លើក ទ័ព ទៅ វាយ យក ស្រុក  កង ជីវ  ។  ស៊ុន ហុក ក៏ ហាមឃាត់ ចូឆូ ថា  អ៊ួន សៀវ មាន កំឡាំង ច្រើន ណាស់  ទាំង ឡៅ ពី ក៏ ប្រែ គំនិត ចិត្ត ចេញ ពី លោក ទៅ ផង  មុខ ជា ចូល គំនិត គ្នា នឹង អ៊ួន សៀវ  ត្រូវតែ គិត បង្ក្រាប អ៊ួន សៀវ នឹង ឡៅ ពី ឲ្យ រៀប ទាប ចេញ សិន  សឹម លើក ទ័ព ទៅ ប្រាប ប្រាម ឡៅ ពៀវ នឹង បាន ដោយ ងាយ  ។  ចូឆូ យល់ឃើញ ត្រូវ  ក៏ គិត ថា នឹង លើកកងទ័ព ទៅ ច្បាំង នឹង អ៊ួន សៀវ , ឡៅ ពី ,  តែ សេចក្ដីនេះ ចូឆូ មិន ទាន់ ប្រឹក្សា នឹង អ្នក ឯណា ក៏ បង្អង់ នៅ ស្ងៀម  ។  លុះ ព្រះចៅ ហៀន តេ្ដេច ទៅ គង់ ក្នុង ស្រុក ហ៊ូតោ បាន  ៥  ព្រះវស្សា ហើយ  ខណៈ នោះ ជា ទេស កាយ ខែ មាឃ ចូល ឆ្នាំ ចិន  ចូឆូ នឹង នា ហ្មឺន មុខ មន្ត្រី ខ្ញុំ រាជការ ទាំងឡាយ  តាក់តែង ធូប ទៀន មាន ផ្កា ឈើ នឹង គ្រឿងប្រដាប់ ចូលទៅ ក្រាបបង្គំ គាល់ ព្រះចៅ ហៀន តេតាម ទំនៀម ។  តាំង ស៊ិន នឹង មន្ត្រី ទាំងពួង  ឃើញ ចូឆូ ធ្វើ ឫកពា មិន កោត ខ្លាច មិន ចង់ ថហវាយបង្គំ ព្រះចៅ ហៀន តេ  នា ហ្មឺន ដែល មាន ចិត្ត សុចរិត ទៀង ត្រង់ នឹង ផែនដី ក៏ នាំគ្នា ខឹង ក្ដៅ នឹង ចូឆូ ជាច្រើន  លុះ ព្រះចៅ ហៀន តេស្ដេច យាង ចូល ហើយ  ចូឆូ នឹង បណ្ដា ខ្ញុំ រាជការ តូច ធំ ក៏ នាំគ្នា ត្រឡប់ ទៅ ផ្ទះ  ឯ តាំង ស៊ិន នោះ  តាំងពី ក្រោយ ឡៅ ពីលើក ទ័ព ចេញ ទៅ  ទាំង ម៉ាថេង ក៏ លើក ទ័ព ចេញ ទៅ ក្រុង សេលៀង ទៀត  តាំង ស៊ិន នឹង ជូហុក ,  ជូឡាន់ ,  តាំង អ៊ិប ,  ង៉ោ ហួន លបគិត គ្នា រាល់  ៗ  ថ្ងៃ ដើម្បី នឹង រំលាយ បំផ្លាញ ចូឆូ  តែ មិន សម តាម សេចក្ដីប្រាថ្នា  ទាំងអស់ គ្នា ក៏ មាន បរិវិត ក្កទុក្ខ ទោ មនស្ស មិន ដេក  មិន ស៊ីឲ្យ សប្បាយ ,  តាំង ស៊ិន នោះ ក៏ បណ្ដាល ជម្ងឺ ក្ដៅក្រហាយ ដេក ឈឺ ក្នុង ផ្ទះ  ។
ព្រះចៅ ហៀន តេទ្រង់ ជ្រាប ថា  តាំងស៊ិន មាន ជម្ងឺ ឈឺ  ក៏ ត្រាស់ ប្រើ កៀត ប៉ឹង ជា ពេទ្យ ហ្លួង ឲ្យ ទៅ ព្យាបល អាការ រោគ តាំង ស៊ិន  កៀត ប៉ឹង ក៏ ទៅ ព្យាបាល ទាំង ពេល យប់ ពេល ថ្ងៃ  ឃើញ តាំង ស៊ិន ដេក ដកដង្ហើម ធំ រឿយ  ៗ  ក៏ ដឹង ថា មិន មែន ជម្ងឺ ធម្មតា គឺ រោគ ឈឺចិត្ត  កៀត ប៉ឹង មិន អាច សួរ សាក ប្រការ ម្ដេច  លុះ ព្រឹកឡើង ថ្ងៃ  ១  នោះ  កៀត ប៉ឹង ក៏ និយាយ នឹង តាំង ស៊ិន ថា  ថ្ងៃ នេះ ខ្ញុំបាទ សុំ លា លោក ទៅ  ស្អែក សឹម ត្រឡប់ មកវិញ  ។  តាំងស៊ិន ក៏ និយាយ គាត់ ថា  ថ្ងៃ នេះ អ្នក កុំ អាល ទៅ ឡើយ  នៅ ដេក នឹង យើង មួយ យប់ សិន  តាំងស៊ិន ក៏ ឲ្យ រៀបតុៈ លៀង អាហារ  ហើយ អញ្ជើញ កៀត ប៉ឹង មក ផឹក ស្រា ជាមួយគ្នា  ។  តាំងស៊ិន បរិភោគ កាលណា  ក៏ គិត ដល់ សេចក្ដី ដែល គិត ទុក នោះ ឲ្យ ព្រួយ រំខាន ពន់ ប្រមាណ ណាស់  ធ្វេស ស្មារតី ទំរេត ខ្លួន លក់ លើ កៅអី ភាំង ទៅ  យល់សប្ដិ ឃើញ ថា  " ជូហុក ,  ជូឡាន់ ,  តាំង អ៊ិប ,  ង៉ោ ហួន  ៤  នាក់ នេះ  នាំគ្នា មក រក តាំង ស៊ិន ឯ ផ្ទះ ហើយ ប្រាប់ ថា  ឥឡូវ អ៊ួន សៀវ នឹង ឡៅ ពីលើក ទាហាន  ១០  ម៉ឺន ចូល មកពី ខាង ទិស ឯ ត្បូង  ម៉ាថេង នឹង ហាន់ ស៊ុយ លើក ទាហាន  ៧២  ម៉ឺន ចូល មកពី ទិសឯ ជើង  នឹង មក វាយ យក ស្រុក ហ៊ូតោ  ឯ ចូឆូ ក៏ លើក ទាហាន ចេញ ទៅ តទល់ ខាងក្រៅ កំពែង ស្រុក ទាំង  ២  តំបន់  ក្នុង ស្រុក នោះ នៅតែ ចូឆូ នឹង កូន ទាហាន ប្រមាណ  ៩  –  ១០  នាក់  តាំង ស៊ិន នឹង មន្ត្រី  ៤  នាយ ក៏ ពាក់ ក្រិស ជិះ សេះ កាន់ អាវុធ គ្រប់ ដៃ  ហើយ លើក ទាហាន ទៅដល់ មុខ ផ្ទះ នោះ  ឃើញ ចូឆូ កំពុង អង្គុយ ផឹក ស្រា  តាំងស៊ិន ក៏ បរ សេះ ដម្រង់ ចូលទៅ យក ក្រប៊ី កាប់ ក្បាល ចូឆូ ដាច់ ធ្លាក់ ពីលើ ស្មា ស្លាប់  ហើយ តាំង ស៊ិន ជេរ ចូឆូ ថា ធាក្បត់ "  ខណៈ នោះ តាំង ស៊ិន ក៏ មាន ចិត្ត ត្រេកអរសប្បាយ  ភ្ញាក់ ដឹងខ្លួន ហើយក៏ នៅ ជេរ ចូឆូ មិន ឈប់ មាត់  ។
កៀត ប៉ឹង បាន ឃើញ តាំង ស៊ិន មមើ ជេរ ចូឆូ ដូច្នោះ  ក៏ ដឹង ថា  តាំងស៊ិន មាន ចិត្ត ស្អប់ ចូឆូ  ប្រុង នឹង ប្រទូសរ៉ាយ ចូឆូ  កៀត ប៉ឹង ក៏ ជជីក សួរ តាំង ស៊ិន ថា  លោក ប្រុង ធ្វើអន្តរាយ មហាឧបរាជ ឬ  !  ខ្ញុំ នឹង នាំយក សេចក្ដីនេះ ទៅ ប្ដឹង ឲ្យ មហា ឧបរាជ ជ្រាប  ។  តាំង ស៊ិន បាន ឮ កៀត ប៉ឹង ថា ដូច្នោះ  ក៏ ភ័យ ស្លុត ស្មារតី មិន ឆ្លើយតប ថា អ្វី សោះ  ។  កៀត ប៉ឹង ឃើញ តាំង ស៊ិន ភ័យខ្លាច ដូច្នោះ ក៏ និយាយ ថា  លោក កុំ ភ័យខ្លាច  ខ្ញុំបាទ ថា ដូច្នេះ ព្រោះ ចង់ ពិសោធចិត្ត លោក ទេ  សព្វ ថ្ងៃ នេះ ខ្ញុំបាទ គ្រាន់តែ ធ្វើ ពេទ្យ  តែ ដួងចិត្ត គិត នឹង តបស្នង គុណ ព្រះចៅ ហៀន តេជា ដរាប  ដែល ខ្ញុំបាទ មក នៅ ព្យាបាល រោគ លោក យូរ ថ្ងៃ  ហើយ មិន បាន ដឹង ប្រាកដ ថា  រោគ លោក នោះ កើត អំពី អ្វី  ឃើញ លោក ចេះតែ ដកដង្ហើម ធំ រឿយ  ៗ  ខ្ញុំបាទ ក៏ មិន អាច ហ៊ាន សួរ  ឥឡូវ ខ្ញុំបាទ បាន ឃើញ លោក ម មើ ជេរ ចូឆូ  ក៏ ត្រូវ គ្នា នឹង ដកដង្ហើម ធំ  ឯ ការ ដែល លោក គិត ទុក ប្រការ ម្ដេច នោះ  ចូរ លោក កុំ លាក់ ឡើយ ប្រាប់ ខ្ញុំបាទ ឲ្យ ត្រង់ មក ចុះ  បើ ល្មម ខ្ញុំបាទ នឹង ទទួល ធ្វើ បាន  ខ្ញុំបាទ ក៏ ទទួលយក អាសា  ។
តាំង ស៊ិន បាន ឮ កៀត ប៉ឹង និយាយ ដូច្នោះ ក៏ យំ ហើយ ថា  យើង បារម្ភ តែ ចិត្ត នាក់ នឹង មិន ដូច មាត់ និយាយ  " បើ លោកសង្ស័យ ខ្ញុំបាទ នឹង ធ្វើឲ្យ ជាបន្ទាល់ ច្បាស់ "  និយាយ ហើយ កៀត ប៉ឹង ក៏ យក ក្រប៊ី កាត់ ម្រាម ដៃ  ឲ្យ លោហិត ហូរ ចេញមក ដាក់ លាយ នឹង ស្រា ក្នុង ពែង  ហើយ លើកឡើង ស្បថ សច្ចា ថា  " ខ្ញុំបាទ មាន ចិត្ត សុចរិត ត្រង់ នឹង ផែនដី  បើ មាន សេចក្ដីវៀច ក្លែង បញ្ឆោត លោក  ក៏ សូមឲ្យ ជីវិត ខ្ញុំបាទ អន្តរាយ ដោយ អាវុធ ផ្សេង  ៗ  ចុះ "  លុះ សច្ចា ហើយ កៀត ប៉ឹង ក៏ ផឹក អស់ ទៅ  ។  តាំង ស៊ិន បាន ឃើញ កៀត ប៉ឹង ស្បថ សច្ចា ជា ទី អស្ចារ្យ ដូច្នោះ ក៏ អស់ សង្ស័យ  ទើប យក ឡាយ ព្រហស្ត មក បង្ហាញ ឲ្យ កៀត ប៉ឹង មើល  ហើយ ថា  " ដែល យើង រួម គំនិត គិត គ្នា នឹង កំចាត់ ចូឆូ ចេញ នោះ  ៧  នាក់ ទាំង ខ្លួន យើង  ឥឡូវ ឡៅ ពី នឹង ម៉ាថេង ក៏ ចេញ ពី ស្រុក ក្រុង អស់ ទៅ ហើយ  នៅតែ យើង នឹង មន្ត្រី មាន ឈ្មោះ  ៤  នាក់ បានជា គិត ការ មិន ធ្លុះធ្លាយ  យើង ក៏ ទៅជា ឈឺ ព្រោះ ហេតុ នេះ  ។  កៀត ប៉ឹង ឃើញ ឡាយ ព្រហស្ត ព្រះចៅ ហៀន តេ  ហើយ ស្ដាប់ ពាក្យ តាំងស៊ិន និយាយ ដូច្នោះ  ក៏ ឆ្លើយតប ថា  ការ ដែល គិត នឹង ធ្វើអន្តរាយ ចូឆូ នោះ  ទុក្ខ ជា កិច្ច ធុរៈ លើ ខ្លួនខ្ញុំបាទ ចុះ នឹង ទទួលយក អាសា  ។
តាំង ស៊ិន សួរ ថា  អ្នក នឹង គិត ធ្វើ យ៉ាងណា  ?  ។  កៀត ប៉ឹង ឆ្លើយ ថា  ចូឆូ នោះ រមែង មាន រោគ ឈឺ ក្បាល  ហៅ ខ្ញុំបាទ ទៅ មើល ជានិច្ច  បើ ចូឆូ ឈឺ ទៀត វេលា ណា  ខ្ញុំបាទ នឹង ទៅ ព្យាបាល ប្រកប ថ្នាំ ឲ្យ ផឹក ដាក់ ថ្នាំ បំពុលបញ្ចូល ផង  បើ ចូឆូ ផឹក ហើយ គង់ នឹង ស្លាប់  ការណ៍ ដែល ខ្ញុំ បាន គិត នេះ ឃើញ ថា មិន លំបាក ដល់ សេនា ទាហាន  ។  តាំង ស៊ិន បាន ឮ ដូច្នោះ ក៏ សោមនស្ស ក្នុង ចិត្ត ទើប ឆ្លើយ ថា  អ្នក មាន សេចក្ដីសត្យកតញ្ញូ នឹង ម្ចាស់ ផែនដី ប្រាកដ ,  រាជ សម្បត្តិ នេះ នឹង មិន អន្តរាយ ឡើយ  គុណ គាប់ ដ៏ ប្រសើរ នឹង មាន ដល់ ខ្លួនអ្នក ទៅ ឯ មុខ  ។  លុះ វេលា ព្រឹក  កៀត ប៉ឹង ក៏ លា តាំង ស៊ិន ទៅ ផ្ទះ វិញ  ។
ខណៈ នោះ តាំង ស៊ិន មាន សេចក្ដីសប្បាយរីករាយ ចិត្ត ណាស់  ជម្ងឺ ឈឺ ថ្លាត់ ទាំង ប៉ុន្មាន ក៏ រលាយ បាត់ សូន្យ អស់ ទៅ  ទើប ដើរ ចុះ ទៅ មើល សួន ផ្កា  ក្រឡេក ឃើញ ខេង តេង ជា បាវ ស្និទ្ធ  អង្គុយ និយាយ គ្នា នឹង នាង អ៊ិន  -  អេង  ដែល ជា ភរិយា បន្ទាប់ ក្នុង ទី ស្ងាត់  តាំង ស៊ិន ខឹង ណាស់ ហៅ មនុស្ស បំរើ ឲ្យ ចាប់ខ្លួន ខេង តេង បាន  ហើយហូត ក្រប៊ី គិត នឹង កាប់ ខេង តេង ឲ្យ ស្លាប់  ។  ភរិយា ធំ តាំង ស៊ិន ឃើញ វឹកវរឡើង  ក៏ ចុះ ទៅ ឃាត់ សុំ ជីវិត ខេង តេង  តាំងស៊ិន ក៏ ឲ្យ វាយ ខេង តេង យ៉ាង ទម្ងន់ ហើយ ដាក់ ច្រវាក់ ទុក  លុះ វេលា ពាក់កណ្ដាល អាធ្រាត្រ  ខេង តេង ក៏ កាច់សោរ រត់ រួចទៅ នៅនឹង ចូឆូ  យក សេចក្ដីអាថ៌កំបាំង ដែល តាំង ស៊ិន គប់ គិត គ្នា នឹង អ្នក  ៥  នាក់ នោះ ប្រាប់ ចូឆូ គ្រប់ ប្រការ  ។  ចូឆូ បាន ស្ដាប់ ច្បាស់ ក៏ ឲ្យ យក ខ្លួន ខឹង តេង ទៅ លាក់ បំពួន ទុក ក្នុង ផ្ទះ  ។  ឯ តាំង ស៊ិន នោះ លុះ ព្រឹកឡើង ដឹង ថា  ខេង តេង រត់ បាត់ គិត ថា  ប្រហែល វាវត់ ទៅ នៅ ខែត្រ ក្រៅ  មិន បាន នឹង គិត ឲ្យ ស៊ើបសួរ តាម រក  ។  លុះ ថ្ងៃ មួយ ចូឆូ ក៏ គិតកល ឧបាយ ធ្វើជា ឈឺ ក្បាល  ទើប ប្រើ បំរើ ឲ្យ ទៅ ហៅ កៀត ប៉ឹង ពេទ្យ ហ្លួង មក រក្សា រោគ  បំរើ ក៏ ទៅ ហៅ កៀត ប៉ឹង  ៗ  ក៏ គិត ថា  " អាសត្រូវ រាជសម្បត្តិ វា នឹង ស្លាប់ ក្នុង គ្រា នេះ ហើយ "  កៀត ប៉ឹង ចូល ទៅក្នុង ផ្ទះ យក ថ្នាំ ពិល ពុល លាក់ ទៅ ជាមួយ  ។  ចូឆូ ឃើញ កៀត ប៉ឹង ទៅដល់  ក៏គន់ មើល ប្រាម ដៃ ឃើញ កំបុត  ១  សម ដូច ពាក្យ ខេង តេង ប្រាប់  ក៏ មិន បាន សាកសួរ ថា ម្ដេច  ។
ចូឆូ និយាយ នឹង កៀត ប៉ឹង ថា  ឥឡូវ យើង ឈឺ ក្បាល ខ្លាំង ណាស់  ចូរ អ្នកប្រកប ថ្នាំ កែឲ្យ រសាយ រោគ យ់ង ចុះ  យើង នឹង ឲ្យ បំណាច់ រង្វាន់  ។  កៀត ប៉ឹង ថា  " លោក ឈឺ គ្រា នេះ ខ្ញុំបាទ នឹង ប្រកប ថ្នាំ តែ  ១  យ៉ាង ជូន លោក ពី សា  រោគ លោក ក៏ នឹង រសាយ ស្រឡះ "  ហើយ កៀត ប៉ឹង ក៏ យក ថ្នាំ ដាក់ ក្នុង ពែង ដាំ ឲ្យ រីង បន្តិច  លុះ ឃើញ ចូឆូ ងាក មុខ ចេញ  ក៏ យក ថ្នាំ ពិស ពុល នោះ ដាក់បញ្ចូល  ហើយ ចាក់ ចេញ ល្មម បាន កន្លះ ពែង ទើប លើក ហុច ទៅឲ្យ ចូឆូ ផឹក  ។  ចូឆូ ដឹង កល កៀត ប៉ឹង ក៏ ធ្វើជា ព្រងើយ មិន បាន ទទួល ថ្នាំ នោះ  ។  កៀត ប៉ឹង ថា  មហា ឧបរាជ ពី សា ថ្នាំ នេះ ទៅ ចុះ ទាន់ នៅ ក្ដៅ  ដើម្បីឲ្យ បែកញើស ខ្លះ  រោគ លោក នឹង សះ ជា  ។  ចូឆូតប ថា  ខ្លួនអ្នកជា ពេទ្យ ហ្លួង រមែង ដឹង ទម្លាប់ ទំនៀម គ្រប់ សព្វ ហើយ  បើ ព្រះមហាក្សត្រ ទ្រង់ ព្រះឈួន  ពេទ្យ ថ្វាយ ឱសថ វេលា ណា ត្រូវ ឲ្យ ពេទ្យ នោះ ឬ នាហ្មឺន រក្សា ព្រះអង្គ ធៀប ថ្នាំ ជាមុន ,  បើ មាតាបិតា ឈឺ  ពេទ្យ ប្រកប ថ្នាំ ឲ្យ ផឹក ត្រូវ ឲ្យ កូន ភ្លក់ល្បង ថ្នាំ ជាមុន  ឥឡូវ ខ្លួន យើង ជា មហា ឧបរាជ  ខ្លួនអ្នកជា ពេទ្យ ធ្លាប់ រាប់អាន ស្និទ្ធស្នាល នឹង យើង  អ្នកប្រកប ថ្នាំ ឲ្យ យើង ផឹក  អ្នក ត្រូវ ផឹក ល្បង ឲ្យ យើង ឃើញ ជាមុន សិន  ទើប យើង ផឹក ជា ក្រោយ  ។
កៀត ប៉ឹង តប ថា  ប្រសាសន៍ លោក ថា ដូច្នេះ ក៏ គួរ ណាស់ ហើយ  តែ ខ្ញុំបាទ យល់ ថា លោក ក៏ ធ្លាប់ ទុកចិត្ត ខ្ញុំបាទ មកពី ដើម  ឥឡូវ លោក ឈឺ  ខ្ញុំ បាន ប្រកប ថ្នាំ ជូន លោក ពិសារ  លោក នឹង ឲ្យ ខ្ញុំបាទ ដែល មិន ឈឺ ទទួលទាន ជាមុន នោះ ថ្នាំ នេះ តិច ណាស់  នឹង អស់ ទៅ  រោគ លោក ក៏ មិន សះ ជា  ។  ចូឆូ ក៏ ធញ វើ ព្រងើយ កន្តើយ មិន ព្រម ទទួល ផឹក  ។  កៀត ប៉ឹង ឃើញ ចូឆូរង្កៀស សង្ស័យ មិន ទទួល ផឹក ថ្នាំ ដូច រាល់ ដង  ក៏ សំគាល់ ក្នុង ចិត្ត ថា  ចូឆូ ដឹង ដល់ គំនិត ដែល ខ្លួន គិត ទុក  ទើប ចាប់ ស្លឹក ត្រចៀក ចូឆូ ជាប់ ហើយ យក ពឺង លើកឡើង ច្រក ឲ្យ ចូឆូ ផឹក  ។  ចូឆូយក ដៃ ទាត់ ពែង ធ្លាក់ ពី ដៃ ទៅ បែក  កំពប់ ថ្នាំ ទៅលើ ឥដ្ឋ ដោយ អំណាច ថ្នាំ ពិស នោះ ឥដ្ឋ ក៏ បែក ខ្ទេច  ។  មនុស្ស បំរើ ទាំងពួង ឃើញ ដូច្នោះ  ក៏ បបួលគ្នា ចូល ចោម ចាប់ខ្លួន កៀត ប៉ឹង ចង ជាប់  ។  ចូឆូ បាន ចំណាប់ឃើញ ច្បាស់ជា កៀត ប៉ឹង ដាក់ ថ្នាំ ពិស  ក៏ និយាយ ថា  " អញ មិន មែន ឈឺ អ្វី ទេ  អញ ពិសោធ ឯង ចង់ ដឹង ទេ តើ  ឥឡូវ អញ ឃើញ ថា ឯង ប្រទូសរ៉ាយ អញ ជា ប្រាកដ "  ទើប បង្គាប់ ទាហាន  ២០  នាក់ ឲ្យ នាំ ខ្លួន កៀត ប៉ឹង ទៅ ឯ សួនច្បារ  ហើយ ចង ស្នឹង វាយ កៀត ប៉ឹង យ៉ាង សហ័ស សួរ ពិចារណា ថា  ខ្លួនឯង ជាពេទ្យ ដែល គិត ការ ទាំង នេះ  អញ ក៏ ឃើញ ថា លើស គំនិត ប្រាជ្ញា ឯង  តើ នរណា ប្រើ ឯង ឲ្យ ធ្វើ ដូច្នេះ  ចូរ ឯង ឆ្លើយ ប្រាប់ ឈ្មោះ ឲ្យ ច្បាស់ តាម ត្រង់  អញ នឹង លើក ទោស ឯង  ។
កៀត ប៉ឹង ត្រូវ វាយ ឈឺ ឆាប់ ជា ទម្ងន់ ណាស់  ក៏ មិន បាន ខ្លាច សេចក្ដីស្លាប់ ស្រែក គំហក តប ថា  ខ្លួនឯង ធ្វើល្មើស ជា ខ្មាំងសត្រូវ នឹង រាជសម្បត្តិ  បានជា អញ គិត ធ្វើការ ដូច្នេះ  មិន មែន នរណា មក បង្គាប់ ប្រាប់ អញ ធ្វើ ទេ  ព្រោះ ហេតុ ថា ផែនដី សព្វ ថ្ងៃ ក្ដៅ គ្រប់ ដើម ស្មៅ វល្លិ ឈើ ព្រៃ ទាំងពួង  បានជា អញ គិត សម្លាប់ ឯង ចេញ  ទោះ នរណា  ៗ  គេ ក៏ ប្រុងតែ នឹង ប្រហារជីវិត ឯង ដូច អញ ដែរ  តែ មិន ទាន់ បាន ឱកាស នឹង ធ្វើ បាន  ជីវិត អញ នឹង ស្លាប់  ហើយ ឯង មិន ត្រូវ មក សួរ ធ្វើ អ្វី ឡើយ  ។  ចូឆូ បាន ឮ ដូច្នោះ ក៏ ខឹង ណាស់ ឲ្យ វាត កៀត ប៉ឹង តាំងពី ព្រឹក ដល់ ថ្ងៃត្រង់  ទាល់តែ ខ្នង នោះ បែករលួយ ហូរ ឈាម ស្រោច អស់ ទាំង ខ្លួន  កៀត ប៉ឹង ក៏ មិន ឆ្លើយ ដាក់ គូកន  ។  ចូឆូ បារម្ភ ក្រែង កៀត ប៉ឹង នឹង ស្លាប់ សាបសូន្យ រឿងរ៉ាវ  ក៏ ឲ្យ យក ខ្លួន កៀត ប៉ឹង ទៅ ឃុំ ទុក ជា មាំ មួន  លុះ វេលា ព្រឹក ឡើង ចូឆូ ក៏ បង្គាប់ ឲ្យ រៀបតុ លៀង អាហារ ឲ្យ អញ្ជើញ នាហ្មឺន សព្វ មុខ មន្ត្រី តូច ធំ ទៅ ជួបជុំ បរិភោក្ដា  ។  ឯ ជូហុក ,  តាន់ អ៊ិប ,  ងោ ហួន  ៤  នាក់ នេះ  ក៏ គិត ព្រម គ្នា ថា  បើ យើង មិន ទៅ ចូឆូ នឹង សង្ស័យ  នា ហ្មឺន ទាំង  ៤  នាក់ ក៏ ទៅ ព្រម គ្នា នឹង នា ហ្មឺន ទាំងពួង  តែ តាំងស៊ិន នោះ ឲ្យ ដំណឹង ថា ឈឺ ទៅ មិន រួច  ។
ខណៈ កាល នា ហ្មឺន មុខ មន្ត្រី ទាំងពួង កំពុង បរិភោគ អាហារ  ចូឆូ ក៏ និយាយ ថា  " អស់ លោក ផឹក ស្រា មិន សូវ រួសរាយ  យើង មាន មនុស្ស ម្នាក់ ប្លែក នឹង ឲ្យ យកមក ឲ្យ អស់ លោក មើល លេង "  ថា ហើយក៏ ប្រើ ទាហាន ឲ្យ ឃុំ នាំយក ខ្លួន កៀត ប៉ឹង ចេញមក  ចូឆូ ក៏ និយាយ នឹង នា ហ្មឺន ទាំងពួង ថា  " មាន ពួក ក្បត់ គប់ គិត គ្នា នឹង អាកំណាច ម្នាក់ នេះ  នឹង ធ្វើអន្តរាយ ដល់ ព្រះចៅ ហៀន តេហើយ ធ្វើ ប្រទូសរ៉ាយ ដល់ យើង ផង  ឥឡូវ ទេព តា មិន បាន ចូលទៅ ខាង មនុស្ស អាក្រក់  បណ្ដាលឲ្យ យើង ចាប់ខ្លួន បាន  យើង នឹង សួរ ពិចារណា វា  ឲ្យ អស់ លោក ចាំ ស្ដាប់ ចុះ "  ចូឆូ ក៏ ឲ្យ វាយ កៀត ប៉ឹង ទៀត ទាល់តែ សន្លប់  ហើយ ឲ្យ រឹត រួត ទាល់តែ ដឹងខ្លួន ឡើងវិញ  ។  កៀត ប៉ឹង នៅ មិន បាន ញញើត ខាំ ធ្មេញ ញេញ មុខ សំឡក់  ហើយ ជេរ ចូឆូ ជា ពាក្យ អាស្រូវ ភាស ផ្សេង  ៗ  ហើយ ថា  " ហេតុ ម្ដេច ឯង មិន សម្លាប់ អញ ទៅ  ទុក អញ ធ្វើ អ្វី ទៀត  ។  ចូឆូ ថា  ពី ដើម វា គប់ គិត គ្នា នឹង ពួក  ៦  នាក់  ឯ ក្រោយ ឯង ទៅ ចូលរួម គំនិត ទៀត ទើប ត្រូវ ជា  ៧  នាក់  ដើម គំនិត គឺ ឈ្មោះ អ្វី  ?  បានជា ឯង មិន ចង្អុល ឲ្យ ច្បាស់  ។  កៀត ប៉ឹង ក៏ មិន ឆ្លើយតប សោះ  ចូឆូ ខឹង ណាស់ ឲ្យ វាយ ទៀត ហើយ ពិចារណា សួរ  កៀត ប៉ឹង រឹង តែ មិន ឆ្លើយ ដាក់ ដល់ ម្នាក់ ណា  ។
ឯ ជូហុក ,  ជូឡាន់ ,  តាំង អ៊ិប ,  ងោ ហួន ,  អង្គុយ បរិភោគ អាហារ  ឃើញ ចូឆូឲ្យ វាយ ពិចារណា កៀត ប៉ឹង ដូច្នោះ  អ្នក ទាំង  ៤  ក៏ មិន បានជា សុខ  ឧបមា ដូចជា គេ អង្គុយ លើ ចំរូង បន្លា ឬ លើ ភ្លើង គុក  ទាំង ទឹកមុខ ក៏ ស្លឺត ស្លាំង គ្មាន ឈាម សោះ  ចេះតែ សំឡឹង មើល មុខ គ្នា ទៅវិញទៅមក  ។  ចូឆូ ឃើញ កៀត ប៉ឹង មិន ឆ្លើយ ដាក់ ដល់ គូកន ដូច្នោះ  ក៏ បង្គាប់ ឲ្យ យក ខ្លួន ទៅ ដាក់ គុក ដូច ដើម  ។
នា ហ្មឺន មុខ មន្ត្រី ទាំងឡាយ នោះ  លុះ បរិភោគ រួចហើយ ទាំងអស់ គ្នា ក៏ លា ចូឆូ ចុះ ទៅ  ។  ចូឆូ ទើប ថា  អ្នក ទាំងពួង នឹង ទៅ ក៏ ទៅ ចុះ  តែ ជូហុក ,  ជូឡាន់ ,  តាំង អ៊ិប ,  ងោ ហួន  ៤  នាក់ នេះ ត្រូវ ឲ្យ បង្អង់ នៅ សិន  យើង នឹង ប្រឹក្សា ការរាជការ ផង  ។  នា ហ្មឺន ទាំង  ៤  បាន ឮ ដូច្នោះ  ក៏ ស្លុត រន្ធត់ ចិត្ត បាត់ ព្រលឹង ពី ក្នុង ខ្លួន  ចាំ ចិត្ត ទៅ អង្គុយ អាជ្ញាចូឆូ  ៗ  ក៏ សួរ នា ហ្មឺន ទាំង  ៤  នាក់ ថា  អ្នក ប្រឹក្សា ការ អ្វី ខ្លះ នៅ ផ្ទះ តាំង ស៊ិន  ។  នា ហ្មឺន ទាំង  ៤  ឆ្លើយ ថា  ខ្ញុំបាទ នឹង បាន ទៅ ប្រឹក្សា ការ អ្វី នៅ ផ្ទះ តាំងស៊ិន ក៏ ទេ  ។
ចូឆូជជីក សួរ ថា  បើ ខ្លួន មិន បាន ទៅ ប្រឹក្សា គ្នា នៅ ផ្ទះ តាំង ស៊ិន ទេ  ចុះ ព្រៃស ដែល សរសេរ អក្សរ នឹង ឈាម នោះ  សេចក្ដីដូចម្ដេច ខ្លះ  ?  ។  នា ហ្មឺន ទាំង  ៥  នាក់ ឆ្លើយ ថា  ព្រៃស ដែល សរសេរ សេចក្ដីដូចម្ដេច ខ្លះ  នោះ ខ្ញុំ មិន បាន ដឹង ឃើញ ទេ  ។  ចូឆូ ក៏ បង្គាប់ ឲ្យ យក ខ្លួន ខឹង តង ដែល ជា បាវ តាំងស៊ិន នោះ ចេញមក ប្រទល់ មុខ គ្នា  ខេង តង ក៏ ឆ្លើយ ថា  នា ហ្មឺន ទាំង  ៤  នាក់ នេះ ហើយ ដែល បាន រួម គំនិត គិត គ្នា លើ ផ្ទះ តាំង ស៊ិន  ។  នា ហ្មឺន ទាំង  ៤  មិន ទទួល  ។  ខេង តង ឆ្លើយ ថា  ដើម ដំបូង ជូហុក ទៅ រក តាំង ស៊ិន មុន  លុះ ជូឡាន់ ,  តាំង អ៊ិប ,  ងោ ហួន ,  ម៉ាថេង ឡើង ទៅ ក្រោយ  ជូហុក ខ្លាច ក៏ ស្ទុះ ចូលទៅ ពួន ក្នុង វាំង នន  រួច តាំង ស៊ិន យក ឡាយ ព្រហស្ត ដែល សរសេរ នឹង ព្រៃស នោះ មក ឲ្យ មើល  ហើយនិយាយ គ្នា ព្រម រួម គំនិត គិត ការ នោះ ថា  នឹង ធ្វើអន្តរាយ ដល់ មហាឧបរាជ  ជូហុក ទើប ចេញមក និយាយ ជាមួយគ្នា ទៀត  តាំង ស៊ិន នឹង នា ហ្មឺន  ៥  នាក់  ក៏ ធ្វើ សំបុត្រ ចុះ នាម ទុក ជាមួយគ្នា  ហេតុម្ដេច អ្នក ទាំង  ៤  នៅ មិន ទទួល ? ។  ជូហុក ជំរាប ចូឆូ ថា  ខេង តង នេះ លបសហាយ នឹង ភរិយា តូច តាំង ស៊ិន  លុះ តាំង ស៊ិន ចាប់ បាន ឲ្យ វាយ ផ្ចាល រួច ដាក់ ច្រវាក់ ទុក  ខេង តង មាន ចិត្ត អាឃាដ ព្យាបាទ តាំង ស៊ិន  លួច រត់ មក បាន  ក៏ យក សេចក្ដីបង្គាប់ មក ប្ដឹង ពោល ទោស តាំង ស៊ិន ថា នឹង គិត ប្រទុសរ៉ាយ មក មហា ឧបរាជ  សូម កុំ ឲ្យ មហា ឧបរាជ ជឿ ស្ដាប់ ពាក្យ វា ជា មនុស្ស អាក្រក់  ។
ឧកញ៉ា វិបុល រាជ សេនា  នូ  -  កន  ប្រែ រៀបរៀង
</doc>