
រឿង បុរស មាន កូន បួន នាក់ រៀន វិជ្ជា បួន បទ
មាន បុរស ម្នាក់  មាន កូនប្រុស ៤ នាក់  បាន សិក្សា វិជ្ជា ៤ បទ  ស្ទាត់ជំនាញ រៀង ខ្លួន  គឺ ម្នាក់ ចេះ ស៊ី  ,  ម្នាក់ ចេះ ដេក  ,  ម្នាក់ ចេះ កាត់ក្ដី  ម្នាក់ ទៀត ចេះ ចង់ ស្រី  ។  ឪពុក ក៏ យក កូន ទាំង ៤ នាក់ ទៅ ថ្វាយ ស្ដេច  ក្រាប អំពី វិជ្ជា នីមួយ ៗ  ក្នុង ខណៈ ដែល ថ្វាយ នោះ  ។  ស្ដេច ទ្រង់ រក្សា ទទួល ទុក  ។  ថ្ងៃ មួយ  ស្ដេច ទ្រង់ ពិសោធ បុរស ម្នាក់  ដែល ចេះ ស៊ី ជាមុន ,  ឲ្យ គេ រៀប ភោជនាហារ ជាច្រើន មុខ  ស្ដេច ដួស ទឹក ឆៅ មួយ ក្រចក  ដាក់ ទៅក្នុង ចាន សម្ល មួយ  ហើយ ទ្រង់ ប្រាប់ ទៅ បុរស នោះ ថា  «  ឲ្យ ស៊ី ភោជនាហារ គ្រប់ មុខ  »  ។  បុរស នោះ ក៏ បរិភោគ  តាម ព្រះរាជ បញ្ជា,  ដល់ ទៅ សម្ល មួយ មុខ  ដែល ស្ដេច បាន ដាក់ ទឹក ឆៅ មួយ ក្រចក ចូល នោះ  បុរស នោះ មិន បរិភោគ  ។  ស្ដេច សួរ បុរស នោះ ថា  «  ហេតុម្ដេច បានជា ចៅឯង  មិន បរិភោគ សម្ល នេះ  ?  ។  បុរស នោះ ក្រាបទូល ថា  «  សម្ល នេះ  មាន ទឹក ឆៅ មួយ ក្រចក នៅក្នុង នោះ  បានជាទូលព្រះបង្គំ ជា ខ្ញុំ  មិន ទទួល ព្រះរាជ ទាន  »  ។  ស្ដេច នឹក ក្នុង ព្រះទ័យ ថា «  បុរស នេះ  ចេះ វិជ្ជា ខាង ស៊ី ស្ទាត់ មែន  »  ។  អំពី នោះ ទៅ  ស្ដេច ទ្រង់ ពិសោធ បុរស ចេះ ដេក ទៀត  ទ្រង់ ឲ្យ រៀប ទីកន្លែង យ៉ាង ស្អាត  មាន ពូក កម្រាល ក្រាល ពីលើ  ។  ស្ដេច យក សក់ មួយ សរសៃ  ទៅ ដាក់ ក្រោម កម្រាល ពូក នោះ  ,  ដល់ ពេល យប់  ទ្រង់ ហៅ បុរស នោះ  ឲ្យ ទៅ ដេក  ។  បុរស ប្រះ ដេក ទៅ ក្រោក ឡើងវិញ ភ្លាម  ។  ស្ដេច ទ្រង់ សួរ ថា  «  ហេតុម្ដេច  បានជា ដេក ហើយ ក្រោក ឡើងវិញ  ?  »  ។  បុរស នោះ ក្រាបទូល ថា  «  មាន សក់ មួយ សរសៃ នៅក្នុង ដំណាក់ នោះ  បានជាទូលព្រះបង្គំ ជា ខ្ញុំ ក្រោក  »  ។  ស្ដេច ទ្រង់ នឹកសរសើរ ក្នុង ព្រះទ័យ ថា  «  បុរស នោះ  ស្ទាត់ ខាងវិជ្ជា ដេក ប្រាកដ មែន  »  ។  ថ្ងៃ មួយ  មាន បុរស ម្នាក់ ស្លាប់  នៅ កណ្ដាល វាល  គ្មាន ភិនភាគ ស្លាកស្នាម អ្វី  នៅ រូបកាយ នោះ សោះ ។  ស្ដេច ទ្រង់ បង្គាប់ ឲ្យ តុលាការ មុខ ក្រសួង  ស៊ើបសួរ រក ហេតុ នោះ  ក៏ ពុំ ឃើញ ,  ទ្រង់ ព្រះវិត ក្កក្នុង ព្រះរាជ ហឫទ័យ  ទ្រង់ នឹកឃើញ បុរស ដែល ចេះ វិជ្ជា  ខាង ផ្លូវ តុលាការ នោះ  ក៏ មាន ព្រះរាជ ឱង្ការ  ឲ្យ ហៅ ចូលមក  ហើយ ទ្រង់ ចាត់ ប្រើ ឲ្យ ទៅស៊ើប រក រឿង ពិរុទ្ធ នោះ ។  បុរស នោះ  សូម ព្រះរាជ អនុញ្ញាតិ អំណាច  ក្នុង វេលា ដែល ស៊ើបសួរ យក ការណ៍ នោះ  ។  ស្ដេច ក៏ ព្រះរាជ ទាន ពរ តាម សុំ បុរស នោះ ចេញ  ទៅដល់ ទីកន្លែង មនុស្ស ស្លាប់ នោះ  ចាត់ការហៅ អ្នកស្រុក មក ប្រជុំ  មិន ឲ្យ មាន សល់ ម្នាក់  ,  ហើយ បុរស នោះ ហាមប្រាម ថា  «  ក្នុង វេលា ថ្ងៃស្អែក នេះ  មិន ឲ្យ អ្នកណា  ទៅ ណា  មក ណា  ក្រៅពី ភូមិ ខ្លួន ទេ  ឲ្យ ទាំងអស់ គ្នា  ទាំង ប្រុស ទាំង ស្រី  ចាស់ ក្មេង ចូលទៅ មើល គេ ធ្វើ បុណ្យ រំលាយ សព បុរស អនាថា  ដែល ស្លាប់ នៅ កណ្ដាល វាល ស្រែ  លើក តែ មនុស្ស ខ្វាក់ ខ្វិន ចេញ  ។  ខណៈ ដែល រៀបចំ រំលាយ សព នោះ  បុរស ជា អ្នក ស៊ើបសួរ  បាន ចាត់ មនុស្ស ជាច្រើន នាក់ ដែល បាន  ពន្យល់ ពី កិច្ច ហេតុ  ដែល យក ការណ៍ ក្នុង រឿង នោះ  បើ ឃើញ ឈ្មោះ ណា ប្រកប នឹង កិច្ច ដែល បាន ពន្យល់ នោះ  ឲ្យ យក ឈ្មោះ នោះ មក ប្រគល់ឲ្យ ខ្លួន ជា នាយ មួយ រំពេច  ។  ពេល ភ្លើង ឆេះ ពេញ កម្លាំង  មាន ស្រី ក្មេង ម្នាក់ ស្រក់ ទឹកភ្នែក ច្រោក  ។  បុរស ជា អ្នក គយគន់ មើល ហេតុ  ក៏ នាំយក ខ្លួន នាង នោះ  ទៅ ប្រគល់ឲ្យ នាយ ខ្លួន  ។  បុរស ជា នាយ  យក ខ្លួន នាង ទៅ ស៊ើបសួរ ដំណើរ ដែល នាង យំ នោះ  ដោយ យោបល់ ដ៏ ល្អិត  ។  នាង នោះ  រក ផ្លូវ គេច កែដោះសាទៅ ពុំ បាន ក៏ ប្រាប់ បុរស នោះ  តាម ត្រង់ ថា  «  ខ្លួន នាង បាន សាហាយ នឹង បុរស ដែល ស្លាប់  ទើបនឹង បាន គ្នា ក្នុង យប់ ដែល ស្លាប់ នោះ  ,  ហើយ ថា ដំណើរ ដែល ស្លាប់ នោះ  គ្មាន អ្នកណា វាយដំ ធ្វើបាប អ្វី ទេ  គឺ វេលា ចូល ដំណេក  បុរស នោះ ប្រើ នាង ឲ្យ ទៅ រក ទឹក មក ឲ្យ ផឹក  នាង មិន ហ៊ាន ចេញ ទៅ ដង ទឹកឯ ក្រៅ  ដោយ ខ្លាច ឪពុក ដឹង  ក៏ យក ផ្តិល ត្រង ទឹកភ្លៀង ដែល ហូរ ធ្លាក់  តាម រង ស្បូវ ប្រក់ ផ្ទះ នោះ ឲ្យ ផឹក ,  លុះ ផឹក ហើយ  ក៏ បណ្ដាលឲ្យ ដល់ មរណៈ ក្នុង ខណៈ នោះ ទៅ  ។  បុរស ដែល ជា អ្នក ស៊ើបសួរ  ក៏ យល់ ច្បាស់ ក្នុង ចិត្ត ថា  «  នាង នេះ  មិន មាន សណ្ដានចិត្ត ជា ទុច្ចរិត  នឹង បុរស ដែល ស្លាប់ នោះ ទេ  ព្រោះ ទើប ស្រឡាញ់ គ្នា  បាន ជួបគ្នា ក្នុង ខណៈ នេះ  ,  ការណ៍ នេះ  ប្រាកដជា មាន សត្វ អាសិរពិស អ្វី  នៅលើ ដំបូល ផ្ទះ នោះ  បានជា បណ្ដាលឲ្យ បុរស នោះ ស្លាប់  »  ។  ទើប បុរស ជា នាយ ចាត់ ឲ្យ ទៅ មើល លើ ដំបូល ផ្ទះ នោះ  ឃើញ ពស់ នាគរាជ មួយ នៅ ចំ ពីលើ ល្វែង  ដែល នាង នោះ ដេក  ។  បុរស ជា នាយ  ក៏ ឲ្យ វាយ ពស់ នាគរាជ នោះ  យកមក ថ្វាយ ស្ដេច  ក្រាបទូល តាម ដំណើរ  ហើយ ដោះលែង នាង នោះ ទៅ  ដោយ វិនិច្ឆ័យ ថា  «  ហេតុ ដែល បណ្ដាលឲ្យ បុរស នោះ ស្លាប់  មក អំពី ផឹក ទឹកភ្លៀង លាយ ដោយ ពិស ពស់ នាគរាជ  ដែល នាង នោះ ត្រង មក ឲ្យ ផឹក  ដោយ ឥត ចេតនា  ។  ស្ដេច ក៏ ទ្រង់ សរសើរ ថា  បុរស ជា នាយ ចេះ ស្ទាត់ ក្នុង ការស៊ើបសួរ  ខាង ផ្លូវ តុលាការ មែន  ។
ថ្ងៃ មួយ ក្រោយមក  មាន សេដ្ឋី ម្នាក់ ស្លាប់  សេដ្ឋី នោះ  មាន ប្រពន្ធ ក្មេង ល្អ  ។  នាង នោះ ប្ដេជ្ញា ថា  «  មិន យក ប្ដី ទៀត ទេ  »  ។  ដំណឹង នោះ ជ្រាប ដល់ ស្ដេច ៗ ទ្រង់ ឲ្យ នាហ្មឺន សព្វ មុខ មន្រ្តី  ទៅ ចង់ នាង មេម៉ាយ ជា ប្រពន្ធ ខ្មោច សេដ្ឋី នោះ  ។  នា ហ្មឺន ទាំងអស់ ទៅ ចង់ មិន បាន  ស្ដេច ទ្រង់ គិត ថា  «  នាង នេះ  ប្រហែលជា មិន យក ប្ដី ដូច ដំណឹង  ដែល ទ្រង់ ជា្រប នោះ មែន  »  តែ ទ្រង់ គិត ក្នុង ព្រះរាជ ហឫទ័យ ថា  «  នាហ្មឺន សព្វ មុខ មន្រ្តី ទាំងនោះ ប្រហែលជា មិន ពេញ សេចក្ដីប្រាថ្នា នាង  មេម៉ាយ ទេ  បើ អង្គ អញ ប្រហែលជា នាង នេះ ព្រម » ។  ក៏ ទ្រង់ យាង ទៅ ផ្ទះ មេម៉ាយ នោះ  ហើយ ទ្រង់ ឲ្យ ប្រាប់ នាង ថា  «  ល្ងាច នេះ  ទ្រង់ នឹង មក ផ្ទំ នឹង នាង  ឲ្យ នាង រៀបចំ ទីកន្លែង ចាំ ទទួល  »  ។  នាង ម៉ម៉ាយ ក៏ ទទួល ព្រះរាជ ឱង្ការ  ។  ពេលល្ងាច នាង រៀប ក្រឡា ព្រះបន្ទំ  ហើយ តែង ស្រី បម្រើ ម្នាក់ ដែល មាន កើត ស្រែង នៅ ខ្លួន  រចនា ដោយ គ្រឿង ប្រដាប់  សម្រាប់ តាក់តែង រូបកាយ ស្រី  គឺ គ្រឿង មាស ពេជ្រ  និង គ្រឿង ក្រអូប គ្រប់ ប្រដាប់  ហើយ ឲ្យ នាង នោះ ចូល ទៅក្នុង ទី ក្រឡា ព្រះបន្ទំ  ដែល រៀបចំ ទទួល ស្ដេច  តាម ព្រះរាជ ឱង្ការ  ។  ដល់ ស្ដេច យាង មក  ដោយ ទ្រង់ មិន បាន គិត ពិនិត្យ សព្វគ្រប់  ទ្រង់ ក៏ យល់ ថា  «  ទីនេះ  ជាទី សម្រាប់ នាង ម៉េម៉ាយ មែន  បានជា មនុស្ស ទាំងឡាយ  មិន ហ៊ាន មក នៅ ទីនេះ  »  ទ្រង់ ក៏ ដាក់ ព្រះអង្គ គង់ អែប  ដោយ សំគាល់ ថា  «  នាង ម៉េម៉ាយ  »  ទ្រង់ ផ្ទុំ ជាមួយ នាង នោះ  រួចហើយ ទ្រង់ កំណត់ ព្រះចិន្ដា ថា  «  អញមក ចង់ នាង នេះ បាន ហើយ  »  ។  ដើម្បីឲ្យ បាន ជា ភស្តុតាង ដល់ ភ្នែក អ្នកផង ទាំងពួង ,  ស្ដេច ក៏ ទ្រង់ ខាំ ថ្ពាល់ នាង នោះ ជា សំគាល់  រួច ទ្រង់ យាង មក ព្រះបរម រាជ វាំង វិញ  ទ្រង់ មាន ព្រះរាជ ឱង្ការ ផ្ដាំ ថា  «  ព្រឹក ស្អែក នេះ ឲ្យ នាង ចូលទៅ គាល់ ស្ដេច កុំ ខាន  »  ។  ទ្រង់ យាង ទៅដល់ ព្រះបរម រាជ វាំង  ទ្រង់ ក៏ មាន ព្រះរាជ ឱង្ការ  ប្រាប់ អស់ នាហ្មឺន សព្វ មុខ មន្រ្តី ថា  ព្រះអង្គ យាង ទៅ ចង់ នាង នោះ បាន  មាន ទាំង សម្គាល់ ស្នាម ព្រះទន្ត នៅ ថ្ពាល់ នាង នោះ ផង  ហើយ ទ្រង់ បាន ប្រាប់ ឲ្យ ចូលមក គាល់  ក្នុង វេលា ព្រឹក នេះ ផង  ឲ្យ នាហ្មឺន សព្វ មុខ មន្រ្តី ទាំងអស់ ចាំ មើល  ។  ដល់ នាង ម៉េម៉ាយ ចូលមក គាល់  យក ទាំង ស្រី បម្រើ ដែល តាក់តែង កាយ  ទទួល ស្ដេច ពី  យប់ នោះ មក ជាមួយ ផង ,  លុះ ចូលមក គាល់  ក៏ អង្គុយ តាម មុខ ក្រោយ  ,  នាង ម៉េម៉ាយ អង្គុយ មុខ  ស្រី បំរើ អង្គុយ ក្រោយ  ។  ស្ដេច ឲ្យ នា ហ្មឺន ទៅ ពិនិត្យមើល  នៅ កន្លែង សំគាល់  ដែល ទ្រង់ បាន ប្រាប់ ហើយ នោះ  ។  លុះ ភ្នាក់ងារ ដែល ទទួល ព្រះរាជ ឱង្ការ ទៅ ពិនិត្យ  ត្រឡប់មក ក្រាបទូល ស្ដេច វិញ ថា  «  នាង អង្គុយ ក្រោយ  មាន ស្នាម នៅ ថ្ពាល់ ជា សម្គាល់ ដោយ ធ្មេញ  ឯ នាង ម៉េម៉ាយ គ្មាន ស្នាម អ្វី ជា សម្គាល់ ទេ  »  ។  ស្ដេច ក៏ តូច ព្រះរាជ ហឫទ័យ ដោយ សេចក្ដី មិន បាន ពិនិត្យ ជាមុន  ក៏ ព្រះអង្គ ទ្រង់ ចិន្ដា ត្រិះ រិះទៅ ឃើញ ថា  «  នាង នេះ ជា ស្រី មាន ប្រាជ្ញា  នឹង រក អ្នកណា ទៅ ចង់ នាង ពុំ បាន  »  ទ្រង់ នឹក ដល់ បុរស ដែល ជា អ្នកស្ទាត់ ខាងវិជ្ជា ចង់ ស្រី  ក៏ មាន ព្រះរាជ ឱង្ការ ឲ្យ ចូលទៅ គាល់  ។  ស្ដេច ក៏ មាន ព្រះរាជ ឱង្ការ សួរ ទៅ បុរស នោះ ថា  «  ឯង ទៅ ចង់ នាង ម៉េម៉ាយ  ជា ប្រពន្ធ ខ្មោច សេដ្ឋី បាន ឬ ទេ  ?  បើ បង ឯង ត្រូវការ វត្ថុ អ្វី  យើង ឲ្យ ឯង ទាំងអស់  »  ។  បុរស នោះ ក្រាបទូល  «  ទទួល តាម បន្ទាល់  ដោយ មិន បាច់ យក វត្ថុ ជា ឧត្ដម ទៅ ទេ  សុំ តែ សំពត់ ផាឌឹប ស ចាស់  យក ទៅ ស្លៀកពាក់  ហើយ នឹង ឆ្អឹង គោ មួយ ថោវេចខ្ចប់ ជាប់ នឹង ខ្លួន ប៉ុណ្ណោះ  បាន ហើយ  »  ។
ឯ នាង ម៉េម៉ាយ  ជា ប្រពន្ធ ខ្មោច សេដ្ឋី  វេលា ដែល ត្រឡប់ ពី គាល់ ស្ដេច ទៅ វិញ  ក៏ រៀប សាលា ធ្វើ បុណ្យ ខ្មោច សេដ្ឋី ជា ប្ដី  រំលាយ សព ជាស្រេច  រើសធាតុ យកមក ខ្ចប់ តម្កល់ លើ សាលា ធ្វើ បុណ្យ ឆ្លង  ។  វេលា យប់ នោះ បុរស  ដែល ទទួល ព្រះរាជ ឱង្ការ  បាន ទៅដល់ លើ សាលា  ដែល នាង ម៉េម៉ាយ ធ្វើ បុណ្យ ខ្មោច ប្ដី  ដែល នឹង ហើយ ស្រេច នៅ វេលា ព្រឹក ស្អែក នោះ  ដល់ ហើយ ធ្វើជា យំ សោក នឹង ខ្មោច ប្រពន្ធ ខ្លួន ស្លាប់  មាន សេចក្ដីទុក្ខ យ៉ាង ខ្លាំង ដោយ មាន ទាំង ធាតុ ស្ពាយ ជាប់ នឹង ខ្លួន  ជា សំគាល់ ផង ,  បណ្ដាលឲ្យ អស់ អ្នក ជា ពួក ក្រុម នាង ម៉េម៉ាយ  ដែល នៅលើ សាលា នោះ ទាំង ប៉ុន្មាន  មាន សេចក្ដីឆ្ងល់ ភ័ន្ត ភាំង គ្រប់ គ្នា  សួរ ទៅ បុរស នោះ ថា  ហេតុ អ្វី  ក៏ អ្នក មក យំ សោក  បោក ខ្លួនប្រាណ លើ ទីនេះ ខ្លាំង ម្ល៉េះ  ?  » ។ បុរស នោះ ប្រាប់ ទៅ អ្នករក្សា សាលា នោះ ថា  «  ខ្ញុំ ឃើញ គេ ធ្វើ បុណ្យ ខ្មោច លោក សេដ្ឋី នោះ  ខ្ញុំ នឹក ដល់ ខ្មោច ប្រពន្ធ ខ្ញុំ  ដែល ស្លាប់ ជា យូរ  ហើយ នោះ ភ្លាម  ក៏ បណ្ដាលឲ្យ សង្វេគ នឹង ទុក្ខវេទនា និង ការព្រាត់ប្រាស  ជាថ្មី មួយ ជាន់ ទៀត ,  តាំងពី ប្រពន្ធ ស្លាប់ ទៅ នោះ ខ្លួនខ្ញុំ លះបង់ ការងារ ចោល អស់  ស្ពាយ តែ ធាតុ ប្រពន្ធ ដើរ  ដោយ សេចក្ដីអាឡោះអាល័យ  »  ហើយ បុរស នោះ  សុំ អ្នក ចាំ សាលា អ្នក ស្នាក់ មួយ យប់  ។  បុរស ដែល ចាំ សាលា  មិន ហ៊ាន សម្រេច ដោយ ខ្លួនឯង  ក៏ យក សេចក្ដីនោះ  ទៅ ជំរាប នាង ម៉េម៉ាយ ជា ចៅហ្វាយ តាម ដំណើរ  ដែល បុរស នោះ  អធិប្បាយ អំពី សេចក្ដីកំសត់ របស់ ខ្លួន  ហើយ សុំ សាលា ស្នាក់  ។  នាង ម៉េម៉ាយ មាន ចិត្ត អាណិត ដល់ បុរស កំសត់  ដែល មាន ទុក្ខ ព្រាត់ប្រាស ប្រពន្ធ នោះ  ក៏ យល់ព្រម ឲ្យ ស្នាក់  ហើយ បង្គាប់ ទៅ មនុស្ស បម្រើ  ឲ្យ រៀបអាហារ ភោជន  ឲ្យទាន បុរស នោះ ផង  ។  លុះ យប់ នាង ម៉េម៉ាយ  ទៅ ស្ដាប់ ធម៌ទេសនា  ឆ្លង បុណ្យ ខ្មោច ប្ដី  នៅលើ សាលា ដែល តម្កល់ ធាតុ នៅ នោះ  ។  ឯ បុរស ចង់ ស្រី  ក៏ សម្ងំ ធ្វើជា ដេក លក់ ទៅ  ។  នាង ម៉េម៉ាយ នោះ ស្ដាប់ ធម៌ទេសនា ចប់ ត្រឡប់មក ផ្ទះ វិញ  ។  បុរស ជា អ្នក ចង់ ស្រី  ឃើញ ឱកាស ស្ងាត់ ល្អ  ក៏ លួច យក ធាតុ ប្រពន្ធ ខ្លួន  ទៅ ដាក់ ប្របធាតុ សេដ្ឋី ជា ប្ដី នាង ម៉េម៉ាយ  ។  លុះ ដល់ ព្រឹក ឡើង  នាង ម៉េម៉ាយ ចូល ដល់ សាលា  ,  បុរស នោះ ក៏ ស្រែក យំ យ៉ាង ខ្លាំង ថា  «  អ្នកណា  លួច ធាតុ ប្រពន្ធ ខ្ញុំ បាត់  ?  »  ។  នាង ម៉េម៉ាយ ឆ្ងល់  ក៏ សួរ បុរស នោះ ថា  «  ហេតុ អ្វី  ក៏ អ្នកឯង យំ ខ្លាំង ម្ល៉េះ  ?  »  ។  បុរស នោះ ប្រាប់ ទៅ នាង ម៉េម៉ាយ វិញ ថា  «  អ្នក ឯណា លួច ធាតុ ប្រពន្ធ ខ្ញុំ ទៅ បាត់  »  ហើយ ចោទប្រកាន់  ទៅលើ រូប នាង ម៉េម៉ាយ ថា  «  ខ្មោច ប្ដី នាង ម៉េម៉ាយ  លួច ធាតុ ប្រពន្ធ ទៅ  »  ។  នាង ម៉េម៉ាយ មាន សេចក្ដី អន់ចិត្ត នឹង បុរស ចោទប្រកាន់ ខ្មោច ប្ដី ថា  «  លួច ធាតុ ប្រពន្ធ ដូច្នោះ ,  ក៏ នាំ បុរស នោះ ឲ្យ ទៅ មើល  ឃើញ នៅជិត គ្នា មែន  ។  បុរស ក៏ ចោទប្រកាន់ ចំពោះ ខ្លួន នាង ម៉េម៉ាយ ថា  «  ប្ដី នាង  យក ប្រពន្ធ គាត់ ទៅ ធ្វើជា ប្រពន្ធ ខ្លួន ហើយ  លុះ តែ នាង ព្រម ទទួល ធ្វើជា ប្រពន្ធ គាត់ វិញ  ទើប ព្រម សុខចិត្ត  ,  ។  សេចក្ដីចោទ ចំពោះ ខ្លួន នាង ម៉េម៉ាយ នោះ  ជា ដំណំ ច្រើន ខ ណាស់ ដោយ ឧបាយ យ៉ាង ល្អិត  ។  នាង ម៉េម៉ាយ  រក ផ្លូវ ដោះសា គ្មាន  ក៏ ចាញ់ កល នោះ ជា ទម្ងន់  ថែមទាំង មាន សេចក្ដី អន់ចិត្ត  នឹង ខ្មោច ប្ដី ខ្លួន ដែល ស្លាប់ នោះ  ថា ជា មនុស្ស គ្មាន ចិត្ត សប្បុរស ចំពោះ ប្រពន្ធ  បន្តិចបន្តួច សោះ  គ្នា កំពុង កើតទុក្ខ នឹង ខ្លួន ៗ  ហ៊ាន ទៅ លួច ប្រពន្ធ គេ  យកមក បញ្ចើ នៅមុខ  នាង ជា អុក ជា ទុក្ខ គិត សព្វ ៗ  ទៅ ក៏ ទទួល ព្រម យក បុរស នោះ ធ្វើជា ប្ដី  ជា សចក្ដី ផ្គើន  តប ឲ្យ ទល់ ពុត  ទៅនឹង ខ្មោច ប្ដី ខ្លួន វិញ ដែល ហ៊ាន ខូច  លួច ប្រពន្ធ បុរស នោះ ។ ចំណែក បុរស នោះ  ដល់ បាន នាង ម៉េម៉ាយ ជា ប្រពន្ធ ៣  -  ៤ ថ្ងៃ ក៏ បបួលគ្នា ទៅ គាល់ ស្ដេច ។ឯ ស្ដេច នឹង នាហ្មឺន សព្វ មុខ មន្រ្តី  បាន ទត  បាន ឃើញ  ក៏ មាន សេចក្ដីសរសើ ចំពោះ បុរស នោះ  ថា ជា អ្នក មាន វិជ្ជា ចេះ ចង់ ស្រី ប្រាកដ មែន  ។
ម្ង៉ៃ នឹង ចេះ  ឲ្យ គេ កោត  ម្ងៃ នឹង ឆោត  ឲ្យ គេ អាណិត
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>