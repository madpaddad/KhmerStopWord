
រឿង ចៅតប់ប្រមល់
កាលពី ព្រេង នាយ  មាន បុរស ពីរ នាក់  បាន ធ្វើ កងការកុសល ជាមួយគ្នា  លុះ បុរស ទាំង ពីរ រំលាង ខន្ធ ទៅ  បុរស ម្នាក់ បាន ទៅ កើត ជា ព្រះឥន្រ្ទ .  បុរស ម្នាក់ ទៀត ទៅ កើត ជា បុរស កំសត់  មាន ប្រពន្ធ  ក្រ លំបាក ណាស់  រកស៊ី នេសាទ ដាក់ លបយក ត្រី  ជា អម្រស់ អម្រ ចិញ្ចឹម ជីវិត  ។  គ្រា ១  ព្រះឥន្រ្ទ បាន បើក ទិព្វ ចក្ខុ  ទត ឃើញ បុរស នោះ  វេទនា លំបាក ដូច្នោះ  មាន សេចក្តីអាសូរ ករុណា  វេលា យប់ ព្រះឥន្រ្ទ យក មាស ៣ ដុំ  ទៅ ដាក់ ក្នុង លបបុរស នោះ  ។  លុះ ព្រឹកឡើង  បុរស នោះ ទៅ លើកលបមើល  ឃើញ មាស មិន ស្គាល់ ជា មាស  សម្គាល់ ថា ជា ថ្ម  ក៏ ចោល ទៅក្នុង ទឹក  ហើយ ដាក់ លប ទៅក្នុង ទឹក វិញ  ។  បុរស បាន មើល លបទៀត គម្រាប់ ៣  ដង  ។  ព្រះឥន្រ្ទ យក មាស ដាក់ ក្នុង លប ដូច មុន ទៀត  ។  បុរស ឃើញ ដូច្នោះ  នឹក ខឹង  ក៏ ចង មាស ទាំង ៣  ដុំ នោះ ពុន យក ទៅ ធ្វើជា ថ្ម ជើង ក្រាន ដាំ បាយ  ។  ប្រពន្ធ បុរស  មិន ស្គាល់ មាស  ក៏ យក ដុំ មាស នោះ ទៅ ធ្វើជា ថ្ម ជើង ក្រាន តាម បង្គាប់ ប្តី  ។
ក្រោយ នោះ  មាន ព្រះរាជអាជ្ញា មក ទារ ពន  មើលទៅ ឃើញ ដុំ មាស  ដែល បុរស នោះ ធ្វើ ថ្ម ជើង ក្រាន  ក៏ ឲ្យ បុរស យក មាស  ៣  ដុំ នោះ បង់ ពន្ធ  ដែល បុរស នោះ  ជំពាក់ រាជការ  ។  បុរស នោះ  នឹក អរ ណាស់  ដោយ ខ្លួន ទ័ល ក្រ  ហើយ ព្រះរាជអាជ្ញា  យក ដុំ ថ្ម ជើង ក្រាន ដូច្នោះ  ក៏ ព្រម តាម  បាន ប្រគល់ ថ្ម ជើង ក្រាន ទាំង  ៣  ដុំ នោះ ទៅឲ្យ ព្រះរាជអាជ្ញា ភ្លាម  ។  លុះ ព្រះអាជ្ញា បាន ដុំ មាស ពី បុរស នោះ ហើយ  ក៏ យក  ១  ដុំ ទៅ  ថ្វាយ ព្រះមហាក្សត្រ  ។  លុះ ទ្រង់ សាកសួរ ពី ហេតុផល បាន មាស នោះ  ព្រះរាជអាជ្ញា ទូល តាម ដំណើរ  ។  ស្តេច ទ្រង់ ជ្រាប ថា  មាន មាស ពី បុរស ដូច្នោះ  ទ្រង់ឲ្យ ហៅ បុរស នោះ ៗ  ទៅដល់ ទ្រង់ សាកសួរ ទៀត  ។  បុរស ក្រាបទូល ថា  « មាស របស់ ខ្លួន  ៣  ដុំ បាន ជូន មក ព្រះរាជអាជ្ញា ហើយ »  ។  ស្តេច ឲ្យ ទារ យក មាស  ២  ដុំ ពី ព្រះរាជអាជ្ញា នោះ  ហើយ ទ្រង់ បង្គាប់ ឲ្យ បុរស នោះ  រក មាស មក ថ្វាយ ព្រះអង្គ ថែម ទៀត  ។  បុរស នោះ ក្រាបទូល ថា  « រក មាស ទៀត ពុំ បាន ទេ »  ។  ស្តេច ទ្រង់ ឲ្យ យក បុរស នោះ  ទៅ ឃុំ  ។  ព្រឹក ឡើង  នាយ តម្រួត ដែល ជា អ្នករក្សា នោះ  ប្រើ ឲ្យ ធ្វើ ការ ដោយ ជេរ ស្តី បុរស នោះ  ។  លុះ ទ្រង់ ជ្រាប ដល់ ស្តេច ៗ  ទ្រង់ឲ្យ ហៅ បុរស នោះ  មក សួរ ពី ហេតុ ធ្វើ ការ ឲ្យ មាន ទាស់ ចិត្ត នាយ តម្រួត  ។  បុរស នោះ ក្រាបទូល ថា  «  ទូលព្រះបង្គំ មាន សេចក្តីតប់ប្រមល់ នៅក្នុង ខ្លួន ខ្លាំង ណាស់ »  ។  ស្តេច ក៏ មាន ព្រះបន្ទូល ថា  « បើ ដូច្នោះ  ត្រូវ ចៅឯង រក សត្វ តប់ប្រមល់ នោះ មក ឲ្យ អញ  បើ ឯង រក ពុំ បាន ទេ  អញ នឹង ឲ្យ ពិឃាត ឯង  ក្នុង គ្រា នេះ »  ។  បុរស ឮ ដូច្នោះ ក៏ ភ័យ  គិត ថា  « មុខ ជា ស្លាប់ ហើយ ក្នុង គ្រា នេះ  មិន ដឹង ជា ទៅ រក សត្វ តប់ប្រមល់ ឯណា ទេ »  តែ មិន ហ៊ាន ប្រកែក  ដោយ ខ្លាច អំណាច ស្តេច  ក៏ ក្រាបបង្គំ លា ស្តេច ដើរ ចេញ ទៅ  ដោយ បំណង ថា  នឹង ដើរ ឲ្យ ស្លាប់ ក្នុង ព្រៃ  លុះ ដើរ ចូល ព្រៃ ឆ្ងាយ ទៅ  ។  ព្រះឥន្រ្ទ  បើក ព្រះនេត្រ ទិព្វមក ឃោះ បុរស នោះ មាន សេចក្តីវេទនា  លំបាក ដូច្នោះ  ក៏ និម្មិត្ត ជា អាស្រម  ១  នៅ ខាងមុខ ទី ដែល បុរស ដើរ ទៅ  ហើយ ព្រះឥន្រ្ត កាឡាខ្លួន ធ្វើជា ព្រះមហាឥសី  ។  បុរស  មើលទៅ ឃើញ អាស្រម ដូច្នោះ  ក៏ មាន ចិត្ត ត្រេកអរ  ដើរ ចូលទៅ ថ្វាយបង្គំ ឥសី ក្នុង អាស្រម នោះ  ។  ឥសីសួរ ថា  « ចៅ មាន ហេតុ អ្វី ?»  ។  បុរស នោះ  ទូល ឥសីតាម ដំណើរ  ដែល ស្តេច ឲ្យ រក សត្វ តប់ប្រមល់  យក ទៅ ថ្វាយ  ។  ឥសី ថា  « ចៅ កុំ ព្រួយ »  រួច ឥសី បាន យក បំពង់ ពក  ១  មក សែក មន្ត វិជ្ជា សិល្បសាស្រ្ត កើត ជា ខ្លា  សិង្ហ  ដំរី  ពស់  រមាស  សុទ្ធតែ ជា សត្វ សាហៅ ទាំងអស់  ហើយ ឥសី ដែក ជប់បង្រួញ សត្វ ទាំងនោះ  ច្រក ក្នុង បំពង់ ពក  ប្រគល់ បំពង់ ពក នោះ  ឲ្យ ទៅ បុរស  រួច ផ្តាំ ថា  « ឲ្យ យក ទៅ ថ្វាយ ស្តេច  ប៉ុន្តែ មុននឹង បើក ឆ្នុក  ឲ្យ ស្តេច ប្រមូល ព្រះរាជ វង្សានុវង្ស មក ជួបជុំ  ហើយ បិទ ទ្វារ វាំង ឲ្យ ជិត  សឹមប់ ឆ្នុក មើល  ព្រោះ សត្វ នោះ រត់ រហ័ស ណាស់ »  ។
លុះ បុរស នោះ ទទួលបណ្តាំ ឥសីស្រេច ហើយ  ក៏ នាំយក សត្វ ដែល ច្រក ក្នុង បំពង់ ពក  ទៅ ថ្វាយ ស្តេច  ក្រាបទូល ថា  « ទូលព្រះបង្គំ រក សត្វ តប់ប្រមល់ បាន ហើយ  នៅក្នុង បំពង់ ពក នេះ  «  ហើយក៏ ទូល តាម ដំណើរ  ដែល ឥសី ផ្តាំ មក  ។  ស្តេច ឲ្យ ប្រមូល ព្រះរាជ វង្សានុវង្ស ជួបជុំ ហើយ  ទ្រង់ ចាត់ ការបិទ ទ្វារ កំពែង វាំង ស្រេច  ទ្រង់ ឲ្យ អមាត្យ បើក ឆ្នុក បំពង់ ពក នោះ  ។  ខ្លា  ដំរី  សិង្ហ  រមាស  ពស់  ក៏ ចេញ ពី ក្នុង បំពង់ ពក មក ខាំ  ស្តេច និង ព្រះរាជ វង្សានុវង្ស ទាំងនោះ  ឲ្យ ដល់ នូវ មរណភាព អស់ ទៅ  ។
ក្រោយមក  ពួក អ្នកនគរ បាន ឃើញ បុរស នោះ មាន រឹទ្ធានុភាព ដូច្នោះ  ក៏ រៀប អភិសេក បុរស នោះ  ឲ្យ ឡើង សោយ រាជសម្បត្តិ  ជា ព្រះមហាក្សត្រ ក្នុង នគរ នោះ ទៅ  ។  សត្វ ទាំងឡាយ  ក៏លា ស្តេច បុរស នោះ  ចូលទៅ នៅ ព្រៃ  ផ្តាំ ថា  « បើ ស្តេច មាន ភ័យ  ឬ មាន ការ អ្វី  គ្រាន់តែ នឹក ដល់  នឹង មក ជួយ យកអាសារជា ដរាប »  ។
កម្លាំង អ្វី  មិន ស្មើ កម្លាំង កម្ម
</doc>