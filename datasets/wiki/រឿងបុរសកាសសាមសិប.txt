
រឿង បុរស កាស សាមសិប
កាលពី ព្រេង នាយ  មាន បុរស ម្នាក់  នៅ ស្រុក មួយ  អាពុក ម្ដាយ ស្លាប់ ទៅ  នៅ កំព្រា តែ ម្នាក់ឯង  ហើយ ក្រ លំបាក ណាស់  គ្មាន ទ្រព្យសម្បត្តិ អ្វី ទេ  មាន តែ កាស ៣០ ច្រក ក្នុង ទៃ  ក្រវាត់ ជាប់ នៅ ចង្កេះ ជានិច្ច  ។  បុរស នោះ ពិចារណា ថា  «  អញ ទៅ ទីពឹង អ្នកណា នឹង បាន សុខ  »  គិត ទៅ ឃើញ ថា  «  គួរ អញ ទៅ ជ្រកកោន  នឹង លោក ក្រឡាហោម ចុះ  » ។  ហើយក៏ ដើរ ចេញពី ផ្ទះ ទៅ  ,  ទៅដល់ ក្រាប សំពះ តាម សម គួរ  ។  លោក ក្រឡាហោម សួរ ថា  «  ជីឯង  មកពី ស្រុក ណា  មាន ការ អ្វី  ?  »  ។  បុរស នោះ ជំរាប ថា  «  ខ្ញុំបាទ  មកពី ស្រុក ឆ្ងាយ  អាពុក ម្ដាយ ស្លាប់ ចោល អស់ ហើយ  នៅ កំព្រា តែ ម្នាក់ឯង ,  ខ្ញុំបាទ មក នេះ  នឹង សូម ជ្រកកោន នៅ បម្រើ  ជា កូនក្មួយ តទៅ  សូម ព្រះតេជ ព្រះគុណ មេត្តា  »  ។  លោក នោះ សួរ ថា  ជីឯង ចេះ អក្សរ ល្មម ធ្វើជា ស្មៀន បាន ឬ ទេ  ?»  ។  បុរស ជំរាប ថា  «  អក្សរ ខ្ញុំបាទ មិន ចេះ ទេ  »  ។  លោក ក្រឡាហោម ប្រាប់ ថា  «  យើង ទទួល ឲ្យ នៅ បាន  តែ ត្រូវ ឲ្យ ជីឯង បោសសម្រាម ក្រោម ផ្ទះ យើង  រៀងរាល់ ថ្ងៃ កុំ ខាន  »  ។
បុរស នោះ ក៏ នៅ បម្រើ  បោស ក្រោម ផ្ទះ រាល់ ថ្ងៃ  ដល់ ចំនួន ៣ ឆ្នាំ  ។  ថ្ងៃ មួយ នោះ  បុរស កាស ៣០  សួរ មាតា លោក ក្រឡាហោម ថា  «  លោកយាយ  !  តើ លោក ក្រឡាហោម  ជា កូន លោកយាយ  កើត ឆ្នាំ ខែ ថ្ងៃ អ្វី  បានជា លោក មាន បុណ្យ មាន ទ្រព្យសម្បត្តិ ច្រើន ម្លេះ ?»  ។  យាយ នោះ ប្រាប់ ឆ្នាំ ថ្ងៃ ខែ  និង ពេល ដែល កើត សព្វគ្រប់  ។  បុរស នោះ បាន ស្ដាប់ ចាំ ប្រាកដ  ពិចារណា ថា  «  គួរ អញ កត់ ឆ្នាំ ខែ ថ្ងៃ និង ពេល របស់ លោក នេះ  ដាក់ ក្នុង ដៃ ឲ្យ ជាប់  »  គិត ហើយ  ក៏ យក កំណាត់ សំពត់ ចាស់  កត់ ឆ្នាំ ថ្ងៃ ខែ និង ពេល ដែល លោក នោះ កើត  ហើយ ដាក់ ក្នុង ដៃ  មិន ឲ្យ អ្នក ឯណា ដឹង  ឬ ឃើញ ឡើយ  ។
ថ្ងៃ ក្រោយ លោក ក្រឡាហោម ,  សួរ បុរស កាស ៣០  «  ជីឯង មក នៅនឹង ជើង យូរ ឆ្នាំ ហើយ  ពុំ ទាន់ បាន ធ្វើ រាជការ នឹង គេ  ,  ចុះ ខ្លួន ជីឯង  កើត ឆ្នាំ ថ្ងៃ ខែ អ្វី  »  ។  បុរស នោះ ជំរាប ថា  «  ខ្ញុំបាទ មិន ចាំ  តែ កាល ឪពុក ម្ដាយ ខ្ញុំបាទ រស់ នៅឡើយ  បាន ឲ្យ កំណត់ កត់ នឹង កំណាត់ សំពត់ស មួយ  មក ខ្ញុំបាទ ៗ ក៏ ទុក នៅ សព្វ ថ្ងៃ  តែ មិន ដឹង ជា រឿង អ្វី  ពីព្រោះ ខ្ញុំ មិន ចេះ អក្សរ » ។  លោក ក្រឡាហោម ថា « បើ ដូច្នេះ  ជីឯង ឲ្យ កំណត់ នោះ មក អញ មើល  ! បុរស នោះ ក៏ ជូន កំណាត់ ទៅ លោក ៗ  មើលឃើញ  កើត ថ្ងៃ ខែ ឆ្នាំ  និង ពេល ដូចជា លោក ដែរ  ក៏ គិត ក្នុង ចិត្ត ថា  «  ចៅ នេះ  កើត ឆ្នាំ ថ្ងៃ ខែ ដូច អញ ដែរ  គន់ មើលទៅ រូបរាង ឫកពាវា  ក៏ សម សួន ,  ចៅ នេះ  នឹង បាន ធ្វើជា នាហ្មឺន ធំ ដូច អញ មិន ខាន  »  ហើយ កាន់ កំណត់ នោះ ចូល ទៅក្នុង  បង្ហាញ រួច ខ្សឹប ប្រាប់ ភរិយា ថា  «  គេហ៍ អើយ  !  បុរស ជា កូនក្មួយ យើង  ដែល បោសសម្រាម ក្រោម ផ្ទះ សព្វ ថ្ងៃ នេះ  វា កើត ឆ្នាំ ខែ ថ្ងៃ ដូច អញ  មើលទៅ ឫកពា សាច់ ឈាម វា  ក៏ សម សួន ផង ,  ទៅ មុខ វា នឹង បាន ធ្វើជា សេនាបតី ដូច យើង  »  ហើយ លោក នោះ  ប្រឹក្សា នឹង ប្រពន្ធ ថា  «  កូនស្រី យើង មួយ នេះ គួរឲ្យ ទៅ វា ធ្វើជា ភរិយា ចុះ  ខ្លួន វា នឹង បាន ធ្វើជា នាហ្មឺន ធំ  តវង្ស យើង  »  ។  ភរិយា ក៏ យល់ព្រម  ។  លោក នោះ  ចេញ មកវិញ ប្រាប់ បុរស នោះ ថា  «  ពី ថ្ងៃ នេះ តទៅ  ឯង ឈប់ បោស សម្រាម ក្រោម ផ្ទះ ចុះ  ត្រូវ ឯង ឡើង មក បោស ខាងលើ ផ្ទះ វិញ  »  ។
កន្លងមក មួយ ខែ  លោក ក្រឡាហោម  រៀប វិវាហមង្គលការ  ផ្សំ ផ្គុំ កូនស្រី នឹង បុរស កាស ៣០ ជា ស្វាមី ភរិយា ,  រួចស្រេច លោក ក្រឡាហោម ក៏ បង្ហាត់ បង្ហាញ កូនប្រសា  ឲ្យ ធ្វើ រាជការ ជាមួយ  តែង ចូល គាល់ បម្រើ ស្ដេច រៀងរាល់ ថ្ងៃ  ដរាប មក  ។
លុះ កន្លងមក បាន បី ខែ  មាន គេ ជំរាប ថា  «  កូនប្រសា លោក  មិន មែន កើត ឆ្នាំ ខែ ថ្ងៃ ដូច លោក ទេ ,  រឿង នេះ គឺ បុរស នោះ  សួរ ឆ្នាំ ខែ ថ្ងៃ របស់ លោក អំពីសំណាក់ លោកយាយ ជា មាតា  ឯ លោកយាយ ក៏ បាន ប្រាប់ ដោយ សព្វគ្រប់ ,  កូនប្រសា លោក បាន ស្ដាប់ ដឹង អស់ ហើយ  ក៏ សរសេរ ចុះ ក្នុង កំណាត់ សំពត់ សទុក  លុះ ដល់ លោក សួរ ឆ្នាំ ខែ ថ្ងៃ ខ្លួន  ក៏ ជូន កំណត់ នោះ មក លោក ៗ  មើលទៅ ឃើញ ថា  កើត ឆ្នាំ ខែ ដូច លោក  ។  ក៏ ឲ្យ កូនក្រមុំ ធ្វើជា ភរិយា  រឿង នេះ  មិន មែន ដូច្នោះ ទេ  គឺ ក្លែង សរសេរ ទុក ជា ប្រាកដ  »  ។  លោក ក្រឡាហោម  ក៏ ជឿជាក់ ឥត សង្ស័យ  ហើយ មាន ចិត្ត ទោ មនស្ស ជាខ្លាំង  គិត ថា  «  មិន គួរ នឹង ចាញ់ ប្រាជ្ញា អា មនុស្ស កំសត់ នេះ សោះ  »  ក៏ រក ឧបាយ នឹង ផ្ដាច់ កូន  បណ្ដេញ ចោល ចេញ  ។
ក្រោយ នោះ មាន ទ័ព ចោរ  បះបោរ នៅ ខេត្ត ក្រៅ ជាច្រើន  ។  ស្ដេច ទ្រង់ ជ្រាប ទ្រង់ ត្រាស់ ប្រើ លោក ក្រឡាហោម  ឲ្យ នាំ សេនា ទាហាន ទៅ បង្រ្កាប  ប៉ុន្តែ ពួក ទ័ព ចោរ  មិន បាន រាប ទេ  ,  កាលបើ ដូច្នោះ  លោក ក្រឡាហោម  ក៏ លើក ទ័ព ត្រឡប់មក ក្រាបបង្គំទូល ស្ដេច វិញ  ។  ស្ដេច ត្រាស់ ប្រើ ឲ្យ នាំ សេនា ទាហាន ទៅ បង្រ្កាប ទ័ព ចោរ ទៀត  ក៏ នៅតែ មិន រាប ទៀត  ,  លោក ក្រឡាហោម  ក៏ លើក ទ័ព ត្រឡប់ យក សេចក្ដីមក ក្រាបបង្គំទូល ថា  «  ទូលព្រះបង្គំ ជា ខ្ញុំ  លើក ទ័ព ទៅ បង្រ្កាប ទ័ព ចោរ ពីរ ដង  ហើយ នៅតែ មិន ឈ្នះ វា  ព្រោះ ពួកវា មាន សេនា ទាហាន ច្រើន  ហើយ ពូកែ ផង  ទូលព្រះបង្គំ ជា ខ្ញុំ នឹង នាំ សេនា ទាហាន ទៅ ទៀត ពុំ បាន  ត្បិត មាន ជម្ងឺ ក្នុង ខ្លួន ច្រើន  សូម ទ្រង់ ចាត់ មន្រ្តី ណា  ដែល មាន ស្វាហាប់  ឲ្យ នាំ សេនា ទាហាន ទៅ បង្រ្កាប ទ័ព ចោរ ទាំងនោះ ឲ្យ ឆាប់  ,  ឯ កូនប្រសា ប្រុស ម្នាក់ របស់ ទូលព្រះបង្គំ ជា ខ្ញុំ  ជា មនុស្ស មាន ចិត្ត ទាហាន ហាន ក្លា ដែរ  ចំណេះវិជ្ជា ក្នុង ខ្លួន វា ក៏ មាន ច្រើន ,  បើ ទ្រង់ ចាត់ ឲ្យ វា ទៅ វា នឹង ហ៊ាន ទៅ មិន ខ្លាច  »  ។  ការ ដែល លោក ក្រឡាហោម ទូល ដូច្នេះ  គឺជា ឧបាយ ដោយ ស្អប់ កូនប្រសា នោះ ណាស់  ព្រោះ យល់ ថា  បើ វា លើក ទ័ព ទៅ ហើយ  ទ័ព ចោរ ទាំងនោះ  នឹង សម្លាប់ វា មិន ខាន  ។  ស្ដេច ទ្រង់ ព្រះសណ្ដាប់  ក៏ ឲ្យ ហៅ កូនប្រសា នោះ មក  ទ្រង់ មាន ព្រះរាជ ឱង្ការ ប្រាប់ ថា  «  នៅ ខេត្ត ក្រៅ  មាន ទ័ព ចោរ បះបោរ ច្រើន  ,  ឥឡូវ  យើង ប្រើ អ្នកឯង ឲ្យ នាំ សេនា ទាហាន ទៅ បង្រ្កាប ទ័ព ចោរ ទាំងនោះ  អ្នកឯង ហ៊ាន ទៅ ឬ ទេ  ?  បើ ហ៊ាន ទៅ  ហើយ ឈ្នះ ចោរ ផង  យើង នឹង ឲ្យ រង្វាន់  »  ។
បុរស នោះ ទូល ថា  «  ទូលព្រះបង្គំ ជា ខ្ញុំ  ហ៊ាន ទទួលទៅ ធ្វើ រាជការ ថ្វាយ  »  ។  ទ្រង់ មាន ព្រះរាជ ឱង្ការ ថា  «  បើ ដូច្នោះ  ចូល អ្នកឯង  នាំ សេនា ទាហាន ទៅជា ឆាប់  »  ។  បុរស ថ្វាយបង្គំ លាមក ផ្ទះ ជំរាប លោក ក្រឡាហោម ជា បិតា ក្មេក  តាម រឿង គ្រប់ ប្រការ  រួច លើក ទ័ព ចេញ ទៅ  ទ័ព ចោរ បាន ដឹង  ក៏ លើក ទ័ព មក តាំង ច្បាំង គ្នា ជាខ្លាំងក្លា  ។  ទ័ព ចោរ ទ្រាំ ពុំ បាន ក៏ បរាជ័យ  បាក់បប ខ្លប ខ្លាច រត់ខ្ចាត់ខ្ចាយ វិនាស អស់ ទៅ  ។  បុរស លើក ទ័ព បង្រ្កាប រាប គ្រប់ អន្លើ  រួច នាំ សេនា ទាហាន ត្រឡប់ មកវិញ  ក្រាបបង្គំ គាល់  ទូល រឿង ច្បាំង នឹង ទ័ព ចោរ គ្រប់ សេចក្ដី  ។  ស្ដេច ជ្រាប ទ្រង់ ព្រះអំណរ ពន់ ប្រមាណ  ។
ឯ លោក ក្រឡាហោម  ដឹង ថា  «  កូនប្រសា  លើក ទ័ព ទៅ បង្រ្កាប ចោរ រាប ទាប អស់ ដូច្នោះ  ក៏ មាន ចិត្ត ទោមនស្ស រឹតតែ ខ្លាំង ឡើង  ពីព្រោះ គិត ថា  ដែល ឲ្យ វា ទៅ បង្ក្រាប ទ័ព ចោរ នោះ  ដើម្បីឲ្យ ពួក ចោរ សម្លាប់ វា  ឥឡូវ ទៅជា វា មាន ជ័យជំនះ វិញ  »  ។  ឯ រោគ លោក ក្រឡាហោម  រឹង រឹតតែ រើ ខ្លាំង ឡើង លើស ដើម  ពេទ្យ មើល ពុំ ជា  ក៏ ទទួលមរណភាព ទៅ  ។  ស្ដេច ជ្រាប ទ្រង់ ព្រះចិន្ដា ថា  «  នឹង ឲ្យ ឈ្មោះ ណា ធ្វើ ក្រឡាហោម  ?  »  ទ្រង់ ព្រះចិន្ដា ទៅ ឃើញ តែ បុរស ដែល វាយ ទ័ព ចោរ  រាប ទាប នោះ ឯង មាន គុណ បំណាច់ នឹង រាជការ  គួរតែ ឲ្យ ធ្វើជា ក្រឡាហោម បាន  »  ទ្រង់ ព្រះចិន្ដា ដូច្នោះហើយ  ក៏ ត្រាស់ ឲ្យ ហៅ បុរស នោះ មក គាល់  ហើយ ទ្រង់ ព្រះមេត្តា ប្រោស  តាំង ឲ្យ ធ្វើ ទី ក្រឡាហោម  តំណាង បិតា ក្មេក ទៅ  ។
មនុស្ស  កុំ មើលងាយ មនុស្ស
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>