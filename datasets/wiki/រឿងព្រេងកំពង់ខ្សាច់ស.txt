
រឿង ព្រេង កំពង់ខ្សាច់ ស
នៅក្នុង ឃុំ រាក់ ជ័យ  ស្រុក បាភ្នំ  ខេត្ដ ព្រៃវែង  មាន ភូមិ មួយ ដែល នៅ ខាងលិច ភូមិ គោក សណែ្ដក  ចម្ងាយ ប្រមាណ ៣ គ. ម  គេ ហៅ ភូមិ នេះ ថា  “ កំពង់ខ្សាច់ស ” ។  កាលពី ដើម កំពង់ខ្សាច់ ស  ជា ទីប្រជុំជន នៃ សាលា ស្រុក បាភ្នំ ។  ដោយ ទឹក ជន់ លិច ជាញឹកញាប់ ពេក  រាជការ ក៏ រើ សាលា ស្រុក អំពី កំពង់ខ្សាច់ ស  ទៅ ដាក់ នៅ សង្កាត់ ឈើ កាច់ វិញ ។  កំពង់ខ្សាច់ ស ដែល ស្ថិត នៅជាប់ នឹង មាត់ បឹង ដ៏ ធំ មួយ  ដែល មាន ទឹក ខួប ប្រាំង ខួប វស្សា  ព្រមទាំង សម្បូណ៌ ដោយ មច្ឆាជាតិ ផង ។  នៅ ខែ វស្សា  បឹង ខ្សាច់ ស  មាន ទឹក ល្ហល្ហាច ប្រៀប បាន នឹង បឹង ទន្លេ សាប នា រដូវ ប្រាំង  ប៉ុនែ្ដ នៅ រដូវ ប្រាំង បឹង នេះ រូម មក នៅ តូច វិញ ។  មុន ឆ្នាំ ១៩៥០  “ កំពង់ខ្សាច់ ស ”  ជា ផ្សារ មួយ យ៉ាង ធំ មធ្យម  ប្រកបដោយ សេចក្ដីសប្បាយ រុងរឿង  ប៉ុនែ្ដ ដោយ ស្រុក មាន អសន្ដិសុខ ក្នុង សម័យ នោះ  អ្នក ផ្សារ ក៏ នាំគ្នា រត់ ឡើង ទៅ នៅ  ឯ គោគស ណែ្ដក ខ្លះ  ទៅ នៅ ពាមរ ក៏ អស់ ខ្លះ ទៅ ។  សព្វ ថ្ងៃ កំពង់ខ្សាច់ ស  ក្លាយជា ភូមិ អ្នកស្រុក ធម្មតា ។  បានជា គេ  ហៅ ថា  “ កំពង់ខ្សាច់ ស ”  ដោយ មាន រឿង ព្រេង ដែល ចាស់ ៗ និទាន ត ៗ មក ថាៈ  ក្នុង អតីតកាល យូរអង្វែង ណាស់ មកហើយ  ឮ ថា មាន ក្រពើ ឈ្មោល មួយ នៅឯ ភ្នំ ជើង ម៉ី ដែង  ក្នុង ស្រុក កូសាំងស៊ីន  មាន មហិទ្ធិរិទ្ធ ខ្លាំង ពូកែ ណាស់  អាច កាឡា ខ្លួន ជា មនុស្ស ក៏ បាន  ជា លោក សង្ឈ ក៏ បាន ។  ថ្ងៃ មួយ ក្រពើ នេះ  បាន កាត់ មក រក ប្រខាំ គ្នា នឹង ក្រពើ មួយ ទៀត នៅ ទន្លេ ហោះ ហៀវ  ក្នុង សង្កាត់ កំពង់ភ្នំ  ស្រុក លើ ដែក  ( កណ្ដាល )  លុះ មកដល់ ពាម  ( បាណាម )  ដែល មាន ទន្លេ ដែល បែក ជា បី  ក្រពើ នោះ រក ទន្លេ ហោះ ហៀវ មិន ឃើញ ។  ត្រង់នេះ គេ សន្មត់ ហៅ ថា  “ ពាមរ ក៏ ”  រហូតមកដល់ សព្វ ថ្ងៃ ។  ពេល នោះ ក្រពើ ក៏ បាន ឃើញ ទូក តា  និង យាយ ពីរ នាក់  ដែល កំពង់អុំ ធ្វើដំណើរ ទៅ កំពង់ភ្នំ  ក្រពើ ក៏ កាឡាខ្លួន  ជា ភេទ លោក នេន  សុំ ដោយសារ ទូក តា នឹង យាយ នោះ ទៅ ។  ក្នុង ពេល ដែល តា នឹង យាយ កំពុង អុំ ទូក  លោក នេន  ក៏ សួរ តា ថា ត្រង់ណា គេ ហៅ ថា ទន្លេ ហោះ ហៀវ ?  តា ឆ្លើយ ថា បន្ដិច ទៀត ដល់ ហើយ ។  អើ បើ ដល់ ហើយ  សូម តា ប្រាប់ អាត្មា ផង ។  មិន អី ទេ  ចាំ ករុណា ទូល ពុទ្ធ ដីកា ។  លុះ តា និង យាយ  អុំ ទូក ដល់ ទន្លេ ហោះ ហៀវ  ក៏ ប្រាប់ ថា  ៖  ត្រង់នេះ ហើយ ហៅ ថា  “ ទន្លេ ហោះ ហៀវ  លោក ចៅ !” ។  កាល ដែល បាន ដឹង ថា ទន្លេ ហោះ ហៀវ ហើយ  លោក នេន ក៏ កាឡាខ្លួន ជា ក្រពើ ភ្លាម  លោត ចុះ ទៅក្នុង ទឹក ភ្លុង បាន ជួប នឹង ក្រពើ ហោះ ហៀវ នោះ  ក៏ ចាប់ ប្រខាំ គ្នា  យ៉ាង សម្បើម អស្ចារ្យ  ដល់ ទីបំផុត ក្រពើ នៅ ជើង ភ្នំ ម៉ី ដែង ត្រូវ ក្រពើ ហោះ ហៀវ ខាំ ដាច់ ក ន្ទ្ទុយ  និង ខាំ ត្រូវ កន្លែង ឯ  ទៀត យ៉ាង ដំណំ ។  ក្រពើ ត្រូវ របួស ក៏ ហែល  លាក់ ខ្លួន ពួន អាត្មា ក្នុង បឹង មួយ នៅ ខាងកើត ពាមរ ក៏ ។  លុះ ដល់ មនុស្ស គេ ឃើញ ក្រពើ កំបុត កន្ទុយ នៅក្នុង បឹង នោះ  គេ ក៏ សន្មត់ នាម បឹង នោះ ហៅ ថា  “ បឹង ក្រពើ កំបុត ”  រហូតដល់ សព្វ ថ្ងៃ ។  លុះ ភៀសខ្លួន ផុត ពី អាសន្ន ធំ ហើយ  ក្រពើ នោះ ក៏ វារ លូន ប្រាថ្នា នឹង វិល ទៅលំនៅ ខ្លួនឯ ជើង ភ្នំ ម៉ី ដែង វិញ  ដើម្បី នឹង ឱ្យ  បាន ជួប ប្រពន្ធ កូន  ប៉ុនែ្ដ ជា អកុសល លូន មកដល់ វាល ខាងកើត បឹង នោះ  ដែល សព្វ ថ្ងៃ ហៅ ថា  “ ខ្សាច់ស ”  ក៏ ដាច់ខ្យល់ស្លាប់ ទៅ ។  អ្នកស្រុក នាំគ្នា អារ យក សាច់ ហើយ ចម្រាញ់ យក ខ្លាញ់ ។  ដោយ ហេតុតែ ក្រពើ នោះ មាន រិទ្ធី អំណាច  អ្នកស្រុក មិន ហ៊ាន អាស្រ័យ  ក៏ យក ទៅ ចាក់ ចោល នៅ វាល ខ្សាច់ ។  សាច់ ក្រពើ នោះ ស  ក៏ សន្មត់ ហៅ ទីនោះ ថា  “ សាច់ ស ”  ដល់ យូរ ៗ ទៅ ហៅ ក្លាយ មក ថា  “ ខ្សាច់ស ” ។  ខ្លាញ់ ក្រពើ ដែល គេ ចម្រាញ់ បាន នោះ  គេ យក ទៅ ចាក់ ចោល នៅ បឹង មួយ ធំ ក្នុង ឃុំ ពាមរ ក៏  ស្រុក ពាមរ ក៏  ហើយ សន្មត់ ហៅ បឹង នោះ ថា  “ បឹង ចាក់ ខ្លាញ់ ”  ទាំង ភូមិ  និង វត្ដ  នៅក្បែរ មាត់ បឹង នោះ ក៏ ហៅ ថា  “ ភូមិ ចាក់ ខ្លាញ់  វត្ដ ចាក់ ខ្លាញ់ ដែរ ”  រហូតដល់ សព្វ ថ្ងៃ ។  ចំណែក ក្រពើ ញី  កាលបើ បាត់ ប្ដី យូរ ពេក  មិន ឃើញ ត្រឡប់ ទៅវិញ ក៏ លា កូន មក តាម ប្ដី ។  លុះ មកដល់ ពាក់កណ្ដាល ផ្លូវ  បាន ដឹង ថា ប្ដី ស្លាប់ ទៅ ហើយ  ក៏ ទ្រោម ពួន ស្លាប់ ខ្លូន នៅ ទីនោះ ទៅ  ខ្មោច ក្រពើ ញី នោះ ឯង  ក៏ ក្លាយជា ថ្ម ដោយ អំណាច ឫទ្ធី ។  កន្លែង នោះ  អ្នកស្រុក សន្មត់ ហៅ ថា  ថ្ម ក្រពើ ទ្រោម  រហូតដល់ សព្វ ថ្ងៃ ។  ឯ កូនក្រពើ ទៀតសោត  កាលបើ បាត់ មេបា យូរ ពេក  មិន ឃើញ ត្រឡប់ មកវិញ  ក៏ តាម មក ទៀត  មកដល់ ពាក់កណ្ដាល ផ្លូវ ក៏ បាន ដឹង ថា  មេ  និង  បាខ្លួន ស្លាប់ អស់ ហើយ  ក៏ ក្រាំង ខ្លួន ស្លាប់ នៅ ទីនោះ ទៀត ទៅ  ទី ក្រាំង ខ្លួន នោះ  ក៏ ក្លាយទៅជា ថ្ម ដោយ អំណាច ឫទ្ធិ ដែរ ។  ត្រង់ នោះ អ្នកស្រុក  ហៅ ថា ភូមិ ថ្ម ក្រាំង  ហៅ ក្លាយមក ទៀត ថា  ភូមិ ថ្ម ទ្រាំង  រហូត សព្វ ថ្ងៃ នេះ ។  ចម្ងាយ ពី ថ្ម ក្រពើ ទ្រោម ទៅ ភូមិ ថ្ម ទ្រាំង  ប្រមាណ ១ គ.ម  នៅ  ខាងកើត ឆៀង អាគ្នេ យ៏ ផ្សារ គោក សណែ្ដក  ក្នុង សង្កាត់ រាក់ ជ័យ  ស្រុក បាភ្នំ  ខេត្ដ ព្រៃវែង ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>