
រឿង ត្មាត បោក ដំរី ស
កាលពី ព្រេង នាយ មាន សេ្តច ត្មាត មួយ  មាន ពួក ពល បរិវារ ជាច្រើន អាស្រ័យ នៅក្នុង ព្រៃ ភ្នំ  យប់ មួយ សេ្តច ត្មាត នោះ ដេក ទៅ យល់សប្តិ ឃើញ ថា បាន ចាប់ សេ្តច ដំរីស ។  ពួក សេនា រេហ៏ ពល ក៏ ហើរ សំដៅ ទៅ លំនៅ សេ្តច ដំរី ស នោះ  ដល់ ហើយក៏ ស្រែក ហៅ សេ្តច ដំរី ស ថា  បង ដំរី !  ម្ចាស់ យើង ឲ្យ ហៅ បង ដំរីឯង ទៅ ឯលំនៅ យើង យ៉ាង ឆាប់  ដោយ ម្ចាស់ យើង យល់សប្តិ ថា  " បាន ស៊ី សាច់ បង ដំរីឯង " ។  ដំរី ឮ ដូច្នោះ  ក៏ ភ័យញ័រ ឥត ឧបមា  យំ បណ្តើរ  លា ប្រពន្ឋ កូន  និង ពល សេនា បណ្តើរ  ដើម្បី ទៅ តាម ពល ត្មាត តាម បញ្ជា របស់  សេ្តច ត្មាត  លុះ មកដល់ កណ្តាល ផ្លូវ  បាន ជួប នឹង សុភាទន្សាយ ៗ ក៏ សួរ ទៅ សេ្តច ដំរី ថា  " យើ  !  បង ដំរី ទៅ ណា មក ណា  ក៏ រលះ រ លាំង  ថែមទាំង យំ សស្រាក់ យ៉ាង នេះ ?"  ដំរី ឆ្លើយ ថា  " ឱ  បង សុភា អើយ  !  សេ្តច ត្មាត គេ យល់សប្តិ ឃើញ ថា  បាន ស៊ី សាច់ ខ្ញុំ  ឥឡូវនេះ ខ្ញុំ ទៅឲ្យ គេ ស៊ី ខ្ញុំ ហើយ "  ទន្សាយ ឆ្លើយ ថា  " យើ  !  បង ដំរី  រូប ប៉ុន បង ឯង មេ្តច សុខចិត្ត  ទៅឲ្យ អាសត្វ ត្មាត ស៊ី ទទេ ៗ យ៉ាង នេះ  ចាំ ខ្ញុំ ជួយ ដោះ ទុក្ខ បង ឯង ឲ្យ រួច រស់ បាន " ។  សេ្តច ដំរី បាន ឮ ដូច្នោះ  មាន ចិត្ត ត្រេកអរ ណាស់  ក៏ ហៅ ទន្សាយ ឡើងជិះ លើ ខ្នង ដើរ សំដៅ ទៅ លំនៅ សេ្តច ត្មាត ។  លុះ ឃើញ ដំរី ដើរ មកដល់ ហើយ  សេ្តច ត្មាត  អរញញឹមញញែម  រួច និយាយ ទៅកាន់ ដំរី ថា  " អឺ  !  បង ដំរី មកដល់ ហើយ  យើង ត្រូវ ស៊ី បង ឯង ក្នុង ថៃ្ង នេះ  ព្រោះ  យើង យល់សប្តិ ឃើញ ថា  បាន ស៊ី សាច់ បង ឯង "  នៅ ពេល ដែល ដំរី ជួប នឹង សេ្តច ត្មាត នោះ  ទន្សាយ ធើ្វ ពុត ជា ដេក លក់  លើ ខ្នង ដំរី ។  ស្តេច ត្មាត ក៏ ស្រែក ទៅកាន់ ទន្សាយ ថា  " នែ  !  បង សុភា  ម៉េច មក ដេក លក់ លើ ខ្នង ដំរី ដូចេ្នះ ?  ចុះចេញ ឲ្យ ឆាប់  យើង នឹង ស៊ី ដំរី ឥឡូវនេះ " ។  ទន្សាយ ឆ្លើយ ថា  " ឈប់ ៗ  កុំ អាល សិន !  បង និយាយ ជាមួយ ដំរី ដូច មេ្តច ខ្លះ  អម្បាញ់ មិញ យើង មិន បាន ស្តាប់  ព្រោះ រវល់ តែង ងុយពេក "  សេ្តច ត្មាត ឆ្លើយ ថា  " យើង យល់សប្តិ ឃើញ ថា  បាន ស៊ី សាច់  ដំរី ស " ។  ទន្សាយ ថា  " អឺ !  មែន ហើយ អម្បាញ់ មិញ  ខ្ញុំ ដេកលក់ មួយ ភាំង ទៅ យល់សបិ្ត ថា  " បាន ស្រលាញ់ ប្រពន្ឋ សេ្តច ត្មាត ឯង " ។  សេ្តច ត្មាត ឆ្លើយ ថា  " យើ  បង សុភា  !  យើង មិន ត្រូវការ ឲ្យ ព្រន្ឋ យើង ទៅ បង សុភាឯង ទេ " ។  ទន្សាយ ថា  " បើ បង ឯង មិន ឲ្យ  ការយល់សប្តិ របស់ បង ត្មាត ឯង ក៏ ឥត បាន ការអី្វ ដែរ  ដំរី ក៏ ខ្ញុំ មិន ឲ្យ បង ត្មាត ឯង ស៊ី ដូចគ្នា " ។  ត្មាត ក៏ ខាន បាន ស៊ី សាច់ ដំរី  ដោយ ចាញ់ កល ឧបាយ សុភាទន្សាយ  ដំរី ក៏ វិល ទៅលំនៅ ខ្លួន វិញ ទៅ ។  ទន្សាយ ក៏ បោល ចូល ព្រៃ ទៅ បាត់ ដែរ ។
ប្រជុំ រឿង ព្រេង ខ្មែរ
</doc>