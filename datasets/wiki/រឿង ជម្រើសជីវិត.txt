
រឿង  ជម្រើស ជីវិត
នាយ ប្រឿន អាយុ ១៧ ឆ្នាំ ហើយ ។  ម្តាយ របស់ ប្រឿន ស្លាប់ ទៅ  តាំងតែពី គេ នៅ ជា ទារក តូច នៅឡើយ ។  ចំណែក ឪពុក របស់ យុវជន យើង  ជា អ្នករកស៊ី ដាប់ ថ្ម ភ្នំ  ធ្វើចម្លាក់  លក់ ចិញ្ចឹម ជីវិត ។  តាំងពី ប្រពន្ធ ស្លាប់ ទៅ  ឪពុក របស់ ប្រឿន  មិន មាន រៀបការ ប្រពន្ធ ថ្មី ទៀត ទេ  គិត តែ ពី ប្រឹង ដាប់ ថ្ម ភ្នំ  សន្សំ ប្រាក់ ចិញ្ចឹម កូន  ព្រោះ ចង់អោយ កូន បាន ចូលរៀន  មាន ការសិក្សា ខ្ពស់ នឹង គេ ។  ចៃដន្យ  គាត់ មាន ជម្ងឺ គ្រុនចាញ់ ធ្ងន់ធ្ងរ  ក៏ ត្រូវ ប្រមូល ប្រាក់  ដែល សន្សំ ទុក  ទាំងឡាយ នោះ  យក ទៅ ចាយវាយ ព្យាបាល ជម្ងឺ អស់ ទៅ ។  ឯ ជម្ងឺ របស់ គាត់ វិញ  ក៏ មិន បាន ប្រសើរ មកវិញ ទៀត ។  មុននឹង ចែក ស្ថាន ទៅ  ឪពុក ប្រឿន  បាន ផ្តាំ កូនប្រុស ថា  ៖
-  តាំងចិត្ត អោយ ក្លាហាន ណា៎ កូន !  ពេល អត់ ពី ឪពុក ទៅ  កូន មាន ជម្រើស ពីរ  ដែល ត្រូវ ជ្រើសរើស !  មួយ គឺ  កូន អាច ជ្រើសរើស  យក ភាព មាំមួន រឹង ប៉ឹង  តស៊ូ នឹង ឆាក ជីវិត បន្ត ទៅ ទៀត  មិន ថា លំបាក យ៉ាងណា ក៏ដោយ  ឬ ក៏ ទី ពីរ  ជ្រើសរើសយក ភាព ទន់ខ្សោយ  ហើយ ចុះ ចាញ់ ជីវិត  ដោយ មិន ចាំបាច់ ប្រឹង តស៊ូ អ្វី ទាំងអស់ !  ចំណែក លទ្ធផល  នៃ ការជ្រើសរើស ផ្លូវ ណាមួយ  ល្អ ឬ អាក្រក់  ជា របស់ កូន ទាំងស្រុង ហើយ !
ថា បាន តែ ប៉ុន នេះ  ឪពុក របស់ ប្រឿន ក៏ លាចាក លោក ទៅ  ទុកចោល អោយ ប្រឿន រស់ នៅ តែ ម្នាក់ឯង  រហូតត មក ។
ដោយ ជីវភាព ខ្វះខាត  ប្រឿន បាន បង្ខំ ចិត្ត ឈប់ រៀន  ហើយ ទៅ រកស៊ី  ធ្វើការ ជាជាង ដាប់ ថ្ម  ដូច ឪពុក របស់ ខ្លួន ដែរ  ព្រោះ គិត ថា  នេះ ជា របរ ដែល ខ្លួន មាន ជំនាញ  ទេពកោសល្យ ពូកែ ស្រាប់ ហើយ ។
ស្រាប់តែ ថ្ងៃ មួយ នោះ ...
-  ជួយ ផង ៗ !  នាយ ប្រឿន ត្រូវ ថ្ម ចម្លាក់  រលំ ធ្លាក់ សង្កត់ ជាប់ មួយ កំណាត់ ខ្លួន ហើយ !  ឆាប់ ជួយ គ្នា  គាស់ លើក ថ្ម នោះ ឡើង មក  ពួកយើង !
នាយ ប្រឿន មាន ការឈឺចាប់ ក្នុង ខ្លួន ខ្លាំង ណាស់  ចុក អួល រហូត និយាយ មិន ចេញ  សូម្បី មួយ ម៉ាត់ ។  រីឯ ភ្នែក វិញ ក៏ ស្រវាំង  មើល អ្វី ក៏ មិន ឃើញ ដែរ  តែ នាយ អាច ស្តាប់ ឭ  សម្លេង ប្រកូកខ្ញៀវ ខ្ញា របស់ អ្នកភូមិ  ដែល រត់ ព្រោងព្រាត  មក ជួយ លើក ថ្ម ចេញ ពី ខ្លួន របស់ នាយ ។  មាន ខ្លះ ស្រែក ថា  ៖
-  អាប្រឿន វា ដេក ស្តូកស្តឹង អត់ កម្រើក យ៉ាង ហ្នឹង  ប្រហែលជា មិន មាន សង្ឃឹម ទេ មើលទៅ ។
ឭ ប្រយោគ នោះ ភ្លាម  ប្រឿន នឹកឃើញ ដល់  សំដី ឪពុក ដែល ផ្តាំ  មុនពេល ចែក ស្ថាន ទៅ  ថា នាយ មាន ជម្រើស ពីរ  សម្រាប់ ជីវិត របស់ ខ្លួន  តើ នាយ គួរ ជ្រើសរើស  យក មួយ ណា ?  យក ស្លាប់  ឬ ក៏ យក រស់ ?  ភ្លាម នោះ  ស្រាប់តែ ប្រឿន  មាន កម្លាំងចិត្ត  ប្រឺស តែម្តង  ហើយ ប្រឹង ស្រែក នៅក្នុង អារម្មណ៍  តែ ម្នាក់ឯង  ថា  ៖
-  ខ្ញុំ នៅ ស្តាប់ ឭ  ពួក ពូ ៗ  បង ៗ និយាយ ច្បាស់ ៗ  យ៉ាង ហ្នឹង  មាន ន័យ ថា  ខ្ញុំ មិន ទាន់ ស្លាប់ ទេ ។  ដូច្នេះ  មាន ន័យ ថា  ខ្ញុំ កំពុងតែ មាន ជីវិត !  មាន ជីវិត !  មាន ជីវិត នៅឡើយ ទេ ។  តែ  ហេតុដូចម្តេច  ក៏ ពូ ម្នាក់ នោះ បែរជា  ឆាប់ អស់ សង្ឃឹម មុន ខ្ញុំ  ដែល ជា ម្ចាស់ ខ្លួន  ដែល របួស នោះ  ទៅ វិញ ?
រំពេច នោះ  ស្រាប់តែ ប្រឿនឭ  អ្នកស្រុក ម្នាក់ ទៀត ពោល ថា  ៖
-  ទោះ ជួយ យក ថ្ម ចេញ ផុត  ក៏ មិន មាន សង្ឃឹម ថា  នឹង អាច ជួយ វា អោយ រស់ វិញ ដែរ  ក្មួយ អើយ !
គ្រាន់តែ ឭ សំដី នេះ ភ្លាម  ប្រឿន ខឹង ឆេវតែ ម្តង  ថែមទាំង គិត បន្ត ថា  ៖
-  ហេតុដូចម្តេច ក៏ ពូ ៗ  បង ៗ  នាំគ្នា ប្រមាថ រាសី ខ្ញុំ យ៉ាង ហ្នឹង ?  ខ្ញុំ ពិតជា មិន អាច ស្លាប់ បាន ទេ  ខ្ញុំ ត្រូវតែ ប្រឹង  តស៊ូ !  តស៊ូ !  ស៊ូ ងើបឡើង  ដើម្បី នាំ ភស្តុតាង  មក បញ្ជាក់ ថា  ខ្ញុំ នៅ មាន ជីវិត !  ខ្ញុំ នៅ មាន ស្មារតី  ហើយ ខ្ញុំ ក៏ ទាន់ បាក់ទឹកចិត្ត  អស់ ក្តីសង្ឃឹម  យ៉ាង ងាយ ៗ  ដូច គាត់ ទាំងឡាយ នោះ ដែរ ។  ខ្ញុំ ត្រូវតែ រស់ !  រស់ ដើម្បី ជំនះ  នូវ សំដី និង ភាពអស់សង្ឃឹម របស់ ពួកគាត់  ទាំងឡាយ នោះ ។
ពេល នោះ  ប្រឿន ប្រមូល កម្លាំង អស់ ទំហឹង  ប្រឹង ស្រែក លាន់ វ៉ាស ឡើង យ៉ាង ខ្លាំង  ធ្វើអោយ អស់ អ្នកភូមិ  ដែល ឈរ ចោម  ជួយ លើក ថ្ម សូន  មួយ ដុំ ធំ នោះ  ភ្ញាក់ ក្រញាង ឡើង  ទាំងអស់ គ្នា ។
-  ព្រះ អើយ !  នាយ ប្រឿន នៅ រស់ ទេ វើយ  ពួកយើង !  ឆាប់ ប្រឹង ឡើង  ទាំងអស់ គ្នា  ហក៎  ហ៊ឹប !  លើក !!  ហ៊ឹប !
នៅ ពីក្រោម ដុំ ថ្ម សូន  នាយ ប្រឿន ខំប្រឹង ប្រមូល អស់ កម្លាំង ទាំងឡាយ  ដែល មាន នៅក្នុង ខ្លួន  ប្រឹង តម្លើង សុពលភាព សាច់ដុំ  ជួយ ជម្រុញ កំសួល  នៃ ការលើក ដុំ ថ្ម នោះ  កាន់តែ ឆាប់ បាន ផុត ពី ខ្លួន របស់ នាយ ។  ទីបំផុត  ថ្ម សូន ក៏ ត្រូវបាន ព្រមៀល ផុត  ចេញ ពី ខ្លួន របស់ នាយ ប្រឿន  ដោយ ជោគជ័យ ។
-  ខ្ញុំ រស់ ហើយ !  នាយ ប្រឿន ស្រែក យ៉ាង ខ្លាំង  តាម កម្លាំង ដែល មាន នៅសល់ ទាំង ប៉ុន្មាន  ក្នុង ខ្លួន ។
ដោយ  អ្នកស្រី  កែវ  ច័ន្ទ បូរណ៍
</doc>