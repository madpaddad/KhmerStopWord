
រឿង អាមាត្យ ព្រះបាទ ពិម្ពិសារ រាជ និង អជា សត្រូវ
ដំណើរ ថា  កាល ព្រះអជា សត្រូវ រាជកុមារ ស្ដាប់ពាក្យ ទេវទត្ដ ត្ថេរ  ញុះញង់ អោយ សំរលាប់ ព្រះបាទ ពិម្ពិសារ  ជា ព្រះបិតា  នឹង យក រាជសម្បត្ដិ  ថៃ្ង មួយ អជា សត្រូវ កុមារ  សៀត កាំបិត គ្រឿង ប្រហារ ចូល ទៅក្នុង ព្រះរាជ វាំង  ដើម្បី នឹង ពិឃាត  ព្រះវរ រាជ បិតា ។  ឯ ពួករាជអាមាត្យ នាយ តំរួត  រក្សា អង្គ  បាន ឃើញ ព្រះរាជ កុមារ ចូលក្នុង ព្រះមន្ទីរ ខុស កាល ដូច្នោះ  ក៏ ហាមឃាត់ មិន អោយ ចូល  ឯ ព្រះរាជ កុមារ ចេះតែ ចចេស ចូលទៅ  ទើប  នាយ តំរួត នាំគ្នា ចាប់ ត្រួតមើល ក្នុង អង្គកាយ  បាន ឃើញ កាំបិត គ្រឿង ប្រហារ ព្រះរាជ កុមារ សៀត មក ដូច្នោះ  ក៏ ចាប់ ចង ដាក់ទោស តាម រាជ  បញ្ញា ត្ដិ  ហើយ នាំគ្នា ពិភាក្សា ទោស ព្រះរាជ កុមារ  ព្រះរាជកុមារ ក៏ អោយ ការតាម ខ្លួន គិត សំលាប់ បិតា នោះ ។  ឯ នាយ តំរួត ទី ១  ឆ្លើយ ឡើង ថា  « ទោស ក្បត់ នេះ ត្រូវ សំលាប់ ព្រះរាជ កុមារ ផង  ត្រូវ សំលាប់ ព្រះទេវទត្ដ ត្ថេរ  និង លោក សង្ឃ បណ្ដា ជា ពួក គប់ គិត ចូល គំនិត គ្នា ទាំងអស់ ផង ។  ឯ នាយ តំរួត ទី ពីរ ឆ្លើយ ឡើង ថា  ទោស ក្បត់ នេះ ត្រូវ សំលាប់ តែ ព្រះរាជ កុមារ  និង ព្រះទេវទត្ដ តេ្ថរ ទើប គួរ  ឯ បណ្ដា លោក សង្ឃ ឯទៀត ៗ នោះ មិន  ត្រូវ សំលាប់ ទេ  ព្រោះ លោក ពុំ បាន ដឹង លឺ ផង ។  ឯ នាយ តំរួត ទី ៣  ជា មន្រ្ដី មាន សតិសម្បជញ្ញៈ ឆ្លើយ ឡើង ថា  « លោក អ្នក រាល់គ្នា កាត់ទោស យ៉ាង  នេះ មិន ត្រូវ ទេ  ឯទោស នេះ បើ រូប អ្នកដទៃ ឯទៀត នោះ  គួរ ហើយ  តែ នេះ ព្រះរាជ កុមារ ជា ព្រះរាជ បុត្រា របស់ លោក  ព្រះទេវទត្ដ សោត ជា វង្ស  សាក្យ បុត្ដិយ៍  ព្រះចៅ ជា ម្ចាស់ ក៏ រាប់អាន គោរព ប្រតិបត្ដិ  យើង នឹង កាត់ទោស ពិឃាត ឯង ថា  កាច ឯណា បាន  ទោស នេះ ហួស វិស័យ យើង ជា  មន្រ្ដី ពិភាក្សា  គួរតែ នាំគ្នា ឡើង ក្រាបទូល អោយ ទ្រង់ ជ្រាប  បើ ជា ទ្រង់ ប្រោស យ៉ាងណា ៗ  ក៏ តាម តែ ព្រះអង្គ លោក ចុះ  ព្រោះ កូន គេ  អាពុក គេ ថា  យ៉ាងណា សឹម យើង ធ្វើ តាម ជា ក្រោយ » ។  ឯ នាយ តំរួត ទាំង ៣ ពួក ពិគ្រោះ គ្នា ឃើញ ផ្លូវ រៀង  ខ្លួន យ៉ាង នេះ  ទើប នាំគ្នា ចូល ទូល ព្រះបាទ ពិម្ពិសារ  រាជ បិតា តាម ដំនើរ ដែល ព្រះអជាត សត្រូវ រាជកុមារ  ប្រតិបត្ដិការ ខុស ប្រពៃណី  កន្លង ព្រះរាជ បញ្ញាត្ដិ នោះ សព្វ ប្រការ ។  ឯ ព្រះបាទ ពិម្ពិសារ ស្ដេច  ជ្រាប ហើយ  ទើប ត្រាស់ ថា  « អើទោស យ៉ា  ង នេះ  អ្នក ទាំងឡាយ ពិភាក្សា ទៅ តើ យល់ ដូចម្ដេច ? ។
ឯ អាមាត្យ ទាំង បី ពួក  ក៏ ក្រាបទូល តាម ដំនើរ ដែល ខ្លួន គិត យល់ ផ្សេង ៗ គ្នា នោះ ឯង ទើប ព្រះបាទ ពិម្ពិសារ រាជ ស្ដេច ទ្រង់ ត្រាស់ ថា  « អើ ពួក នាយ  តំរួត ទី ១  ពិភាក្សា ថា  ត្រូវ សំលាប់  ទាំង ទេវទត្ដ ត្ថេរ និង សង្ឃ ទាំងពួង ព្រមទាំង ព្រះរាជ កុមារ ផង នោះ  ពាក្យ វិនិច្ឆ័យ នោះ យល់ កើន ហួស ណាស់  ត្រូវ អោយ ដក ងារ បន្ថយ យស សក្ដិ  ក៏ ឯ អាមាត្យ ទី ២  ពិភាក្សា ថា ត្រូវ អោយ សំលាប់ ព្រះរាជ កុមារ  ព្រមទាំង ទេវទត្ដ ត្ថេរ នោះ  ពាក្យ វិនិច្ឆ័យ នោះ  ត្រូវ បន្ថយ ប្រាក់ខែ បៀវត្ស  ឯ អាមាត្យ ទី ៣  ពិភាក្សា ថា ត្រូវ ឡើង ក្រាបទូល សិន នោះ  ពាក្យ វិនិច្ឆ័យ នោះ ត្រូវ ឡើង យស សក្ដិ ប្រាក់ខែ បៀវត្ស ថែម  ព្រោះ ជា អ្នក មាន សតិសម្បជញ្ញៈ ចេះ ពិចារណា ត្រូវ តាម វត្ថុ  តាម សម័យកាល » ។
រឿង និទាន នេះ  មាន សេចក្ដីពិស្ដារ នៅក្នុង ព្រះគម្ពីរ សុត្ដន្ដបិដក ឯណោះ  ឯង ស្ដាប់ មើល ចុះ លោក អ្នក មាន សតិសម្បជញ្ញៈ  ពិចារណា មើល វត្ថុ  មើល សម័យកាលគួរ ដល់ កាល នេះ សឹង ចំរើន នូវ យស សក្ដិ បរិបូណ៌ បាន  អ្នក មាន សតិ ស្មារតី នេះ  មិន ដែល ភ្លាត់ ភ្លើ ទៅក្នុង ការភ្នាក់ងារ ដែល ខ្លួន  ធ្វើ  គឺ នឹង ដើរ ក្ដី  អង្គុយ ក្ដី  ដេក ក្ដី ឈរ ក្ដី  លើក ដៃ លើក ជើង លាត បត់ ដៃ បត់ ជើង ក្ដី  ឬ បរិភោគ ភោជនាហារ ជា វត្ថុ ទន់ ឬ រឹង ក្ដី  កាល ទំពាស៊ី ក្ដីកាល  លេប ចូល ទៅក្នុង ពោះ ក្ដី  តែ បើ ពុំ មាន សតិ  ស្មារតី  នឹក ជាមុន ហើយ  ការអស់ នោះ សឹង ភ្លាត់ ទៅ ផ្សេង ៗ មាន  ដួល ឬ ប៉ះ ត្រូវ បន្លា ជាដើម  បើ ខាង  បរិភោគ ផឹក ស៊ី សោត  មាន ស្លាក់ ឆ្អឹង ត្រី  ត្រូវ ម្ទេស ហើរ ជាដើម  អ្នក គ្មាន សតិ បញ្ញា នោះ  លោក ថា  ជា មនុស្ស ប្រមាទ  សេចក្ដីប្រមាទ មួយ នេះ  មាន នៅលើ បុគ្គល ណា ហើយ បុគ្គល ទាំងនោះ  នឹង តាំង ខ្លួន អោយ មាំ មួន ពុំ បាន  បើ ធ្វើ ការ អ្វី  ការ នោះ ខូច បង់ វិញ  ដូច និ  ទាន ស្មៀន កាន់ ភ្នាក់ងារ  រក្សា ឈើ រាជការ របស់ ព្រះបាទ ពិម្ពិសារ រាជ នោះ ឯង ។
</doc>