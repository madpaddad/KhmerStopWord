
រឿង  យុវជន ជាង ឡាន
ព្រលប់ បន្តិច ហើយ ...  ភ្លៀង កំពុង រោយ ស្បៃ ស្រិច ៗ  លើ ព សុធា ...
យុវជន សុផាន រៀបទុកដាក់  គ្រឿង ជួសជុល  ម៉ាស៊ីន រថយន្ត ហើយ  ក៏ លា ថៅកែ  លើក អាវ ភ្លៀង ពាក់  ឡើង ម៉ូតូ កញ្ចាស់ របស់ ខ្លួន  ត្រលប់មក ផ្ទះ វិញ  លើ ថ្នល់ ជាតិ  ពី ព្រែក លៀប  ទៅ វត្ត បា ខែង ។  គ្រាន់តែ ចេញដំណើរ  មិន បាន ប៉ុន្មាន ផង  ភ្លៀង ក៏ ធ្លាក់រ៉ាវ ៗ  កាន់តែ ខ្លាំង ឡើង  តែ សុផាន ធ្វើ ឬ ក ហាក់ដូចជា មិន ខ្វល់ ទេ ។  េគ នៅតែ បរ ម៉ូតូ  តទៅទៀត  ធ្វើ មិន ដឹង ។  ចរាចរ តាម ផ្លូវ  ហាក់ដូចជា ស្ងប់ស្ងាត់ បន្តិច ហើយ  ព្រោះ ម្នាក់ ៗ នាំគ្នា ជ្រក ភ្លៀង អស់  ណាមួយ យប់ ក៏ កាន់តែង ងិត ផង ។  មួយ ស្របក់ ក្រោយមក  ស្រាប់តែ សុផាន  ប្រទះ នឹង រថយន្ត តូច មួយ  ឈប់ អែប ម្ខាង ផ្លូវ  បើក ភ្លើង ភ្លឺ  ហើយ ឃើញ ម្ចាស់  បើក កញ្ចក់ បង្អួច  លើក ដៃ រា  ហាក់ដូចជា  កំពុង បក់ ហៅ រក ជំនួយ  ពី មាណព ។  សុផាន ក៏ បត់ ម៉ូតូ  អែប ទៅ ជិត  ឃើញ អ្នកបើកបរ ម្នាក់ អាយុ ប្រហែល សែសិប ប្លាយ  អើត មុខ  ចេញមក  ស្រែក ថា  ៖
-  ឡាន ពូ មិន ដំណើរការ ទេ  តើ អាច អោយ ពូសុំ ពឹងពាក់ ក្មួយ  បាន ទេ ?
-  បាទ  លោក ពូ !  ឡាន ខូច អី ដែរ ទៅ បាទ ?
-  ពូ មិន ដឹង ទេ ក្មួយ !  តែ ពេលនេះ  ពូ កំពុង មាន ការប្រញាប់ ផង  សូម ជួយ ពូចុះ  យ៉ាងណា អោយ តែ  វា ឆេះ វិញ  អាល ធ្វើដំណើរ  បន្ត ទៅ ទៀត ។
សុផាន ចត ម៉ូតូ ហើយ  ក៏ ស្ទុះ ជួយ ពិនិត្យ រថយន្ត  ទាំង កណ្តាល ភ្លៀង ។  បន្តិច ក្រោយមក  នាយ យើង ក៏ រត់ ទៅ  ប្រាប់ បុរស នោះ ថា  ៖
-  ខ្ញុំ ដឹង ហើយ ថា ឡាន ខូច អី  ប៉ុន្តែ ពូចាំ ខ្ញុំ មួយ ភ្លែត ទៅ ។  ខ្ញុំ ត្រឡប់ ក្រោយ  ទៅ រក ខ្ចី ប្រដាប់ ប្រដា  ពី រោង ជាង  របស់ ថៅកែ ខ្ញុំ សិន ។  បន្តិច ខ្ញុំ ត្រឡប់ មកវិញ ហើយ ។
បុរស ចំណាស់  មិន ទាន់ ហារ មាត់ ឆ្លើយ ទាន់ ផង  សុផាន ហក់ ឡើង ម៉ូតូ វឹង  ចេញ ទៅ យ៉ាង លឿន ។  បុរស ចំណាស់  នៅ អង្គុយ ក្នុង ឡាន របស់ គាត់  ទាំង កិរិយា អន្ទះសារ  រ សាប់រសល់ ។  មួយ ស្របក់ ក្រោយមក  សុផាន ក៏ ត្រឡប់  មកដល់ វិញ  ហើយក៏ ចាប់ ទាញ សំពត់ ភ្លៀង គ្រប មុខ ឡាន  រួច ឈ្ងោក ក្បាល ចូល  កាន់ ពិល ឈួល  ធ្វើ ការ  យ៉ាង រហ័សរហួន ។
-  លោក ពូ  បញ្ឆេះ សាកមើល !  ( សុផាន ស្រែក ហៅ )
បុរស ចំណាស់ ក៏ ធ្វើ តាម  ស្រាប់តែ ឡាន ឆេះ វិញ មែន ។
-  អរគុណ ណាស់ ក្មួយ !  ក្មួយ គិត ប្រាក់ ឈ្នួល ប៉ុន្មាន ដែរ ?
បុរស ចំណាស់ មានប្រសាសន៍ ផង  លូក លុយ ពី ហោប៉ៅ  បំរុង ហុច អោយ សុផាន  ស្រាប់តែ នាយ គ្រវី ក្បាល  ឆ្លើយ ថា៖
-  មិន អី ទេ លោក ពូ !  កិច្ចការ តូចតាច ប៉ុន ហ្នឹង  មិន គិត លុយកាក់ អី ទេ  បាទ !  ណាមួយ លោក ពូ កំពុង មាន ការបន្ទាន់ ផង ។  សូម លោក ពូអញ្ជើញ ធ្វើដំណើរ  ទៅ អោយ បាន សុខសប្បាយ ។
ទោះបី បុរស ចំណាស់ ទទូច យ៉ាងណា  ក៏ សុផាន នៅតែ រាដៃ  គ្រវី ក្បាល  មិន ព្រម ទទួល ដដែល ។
-  ហើយ ចុះ ក្មួយ ឈ្មោះ អី  ផ្ទះ នៅឯណា  ធ្វើ ការ ឯណា ដែរ ?
-  បាទ !  ខ្ញុំ ឈ្មោះ សុផាន  ជា កូន ជាង តូចតាច ទេ  ផ្ទះ ខ្ញុំ ឆេះ  ស្លាប់ ក្រុមគ្រួសារ អស់ ហើយ  សល់ តែ ខ្ញុំ  សព្វ ថ្ងៃ ជ្រក នៅ  វត្ត បា ខែង  ជាមួយ ព្រះគ្រូ សាមណេរ មួយ អង្គ ។
ដោយ មាន កិច្ចការ បន្ទាន់  បុរស ចំណាស់  មិន អាច សន្ទនា  បាន ច្រើន ឡើយ  ហើយក៏ ប្រញាប់ប្រញាល់  បរ រថយន្ត ចេញ  យ៉ាង លឿន ស្លេវ  កាត់ ភ្លៀង  បាត់ ស្រមោល ទៅ ។  សុផាន ក៏ ឡើង ម៉ូតូ ត្រឡប់ ទៅ រក ទីលំនៅ របស់ ខ្លួន ដែរ ។
មួយ អាទិត្យ ក្រោយមក ...
សុផាន់ កំពុង ជួយ បោស ទីធ្លា កុដិ  ស្រាប់តែ ឃើញ រថយន្ត មួយ  បរមកដល់ ទីនោះ ។  បុរស សង្ហា មួយ រូប  ចុះ ពី ឡាន  ស្រដី សួរ ថា  ៖
-  ប្អូន ឈ្មោះ សុផាន  មែន ទេ ?
-  បាទ !  ( សុផាន ឆ្លើយ ទាំង ភ្ញាក់ផ្អើល  ដោយ មាន អ្នក ទីក្រុង  មក សួរ រក ចំឈ្មោះ របស់ ខ្លួន )  លោក មាន ការ អី ដែរ បាទ ?
-  គឺ មាន គេ ផ្ញើ សំបុត្រ មក អោយ ប្អូន  មួយ ច្បាប់ ។
សុផាន ទទួល សំបុត្រ ហើយ  ក៏ ហែក អាន ភ្លាម  មាន សេចក្តី ថា  ៖
-  អរគុណ ក្មួយ សុផាន ណាស់  ចំពោះ ទង្វើ ដ៏ ប្រសើរ របស់ ក្មួយ  ចំពោះ ពូ  នា ព្រលប់ មួយ  កាលពី អាទិត្យ មុន ។  បើសិនជា ពូ  មិន បាន ជួប មនុស្ស  ដែល មាន សន្តានចិត្ត ប្រពៃ ដូចជា រូប ក្មួយ  ម៉្លេះ សម ពូ  នៅ អង្គុយ សំកុក  ស្រក់ ទឹកភ្នែក កណ្តាល ភ្លៀង  ខកដំណើរ  មិន អាច មក ទាន់  ដង្ហើម អ្នកម្តាយ ជរា របស់ ពូ  ដែល មាន ជម្ងឺ យ៉ាង ធ្ងន់ធ្ងរ  នៅ មន្ទីរពេទ្យ នោះ ឡើយ ។  ដោយសារ  កិរិយា សប្បុរសធម៌ របស់ ក្មួួ យ  ពូ ក៏ បាន មក ទាន់  ឃើញ អ្នកម្តាយ របស់ ពូ  ហើយ បាន ស្តាប់ សំដី របស់ លោក  ផ្ទាល់ មាត់  ជា ចុងក្រោយ  មុននឹង លោក ចែកស្ថាន ទៅ ។  ពេល នោះ  ពូរំភើបចិត្ត  រហូត ស្រក់ ទឹកភ្នែក  មិន ដឹងខ្លួន  ព្រោះ មិន នឹកស្មាន ទង្វើ តូច មួយ របស់ ក្មួយ  បែរជា  មាន តម្លៃ ឥត គណនា  ចំពោះ ជីវិត ពូ  ហួស បរិមាណ  នឹង វាស់ បាន  ដោយ ប្រាក់  ឬ ដោយ វា ចា បរិយាយ នានា ។  នៅ វេលា នេះ  ពូ គ្មាន អ្វី សម្តែង  អោយ សម  ដើម្បី សក្តិសម នឹង ទឹកចិត្ត  របស់ ក្មួយ វិញ ទេ  ក្រៅពី ប្រគល់ ជួន ក្មួយ  នូវ គ្រឿង សម្រាប់ ជួសជុល ឡាន ម៉ូតូ  មួយចំនួន  សម្រាប់ ក្មួយ  បើក តូប ខ្លួនឯង  ដើម្បី ធ្វើជា របរ  ចិញ្ចឹម ជីវិត  ទៅ អនាគត  ហើយ ពូក៏ សុំ រាប់អាន ក្មួយ  ជា សាច់ញាតិ នឹង គ្នា  រហូត ត ទៅ ។  នេះ មិន ត្រឹមតែ  ជា បំណង  របស់ ពូ តែ ម្នាក់ ទេ  តែ ក៏ ជា បំណង ចុងក្រោយ  របស់ លោកយាយ  ម្តាយ របស់ ពូ  ព្រោះ លោក មាន  អំណរ សោមនស្ស  ជា អតិបរិមា  ពេល បាន ឃើញ រូប កូនប្រុស មកដល់ ទាន់  វេលា ចុងក្រោយ  នៃ ជីវិត របស់ លោក ។  សូម ប្រសិទ្ធិពរ  អោយ ក្មួយ  បាន ជួប តែ សេចក្តីសុខ  ជា និរន្តន៍ ។
សុផាន អាន សំបុត្រ ទាំង រលីងរលោង ទឹកភ្នែក  ដោយ ក្តីរំភើបចិត្ត ក្រៃលែង  ហើយក៏ លើក ដៃ ប្រណម្យ ទៅ មេឃ  រួច ស្រដី ថា  ៖
-  ពាក្យពេចន៍ របស់ លោកពូ  ក្នុង លិខិត មួយ ច្បាប់ នេះ  ក៏ ជា កម្លាំងចិត្ត  យ៉ាង មហិមា  ចំពោះ អ្នកក្រីក្រ  ដូចជា រូប ខ្ញុំ  ដែល រស់ នៅ កណ្តោច កណ្តែង ឯ ការ  ឥត ញាតិសន្តាន  អោយ ទទួល នូវ ក្តីសង្ឃឹម ក្នុង ចិត្ត មកវិញ  ថា  ជីវិត ក្នុង លោក  ពិតជា មាន ភាពរម នា  គួរអោយ ចង់ រស់ នៅ  បន្ត ទៅ ទៀត ណាស់ !  ខ្ញុំ នឹង ចងចាំ  គុណធម៌ និង ចិត្ត សប្បុរស របស់ លោកពូ  ចំ់ ពោះ រូប ខ្ញុំ  រៀង រហូត ត ទៅ ។
ដោយ  អ្នកស្រី  កែវ  ច័ន្ទ បូរណ៍
</doc>