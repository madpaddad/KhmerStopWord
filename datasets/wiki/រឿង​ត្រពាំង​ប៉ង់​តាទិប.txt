
រឿង ត្រពាំង ប៉ង់ តាទិប
រឿង  ត្រពាំង ប៉ង់ តាទិប  ( ខេត្ត ព្រះវិហារ )  ប្រជុំ រឿង ព្រេង ខ្មែរ  ភាគ  ៦  ទំព័រ  ១៥៥  -  ១៥៩  រឿងរ៉ាវ ផ្សេង ៗ  នៅក្នុង ខេត្ត ថ្មី ៗ  សុទ្ធសឹងតែ ជា គ្រឿង ឆ្ងាញ់ ពិសា របស់ អ្នកស្ដាប់ អ្នកអាន  ព្រោះថា  នៅ តាម ខេត្ត ចាស់ ៗ  នោះ  មាន អ្នកស្រុក ច្រើន  ការទាក់ទង ខាង គមនាគមន៍ ក៏ ច្រើន  ម្ល៉ោះហើយ  រឿង ព្រេង ក្ដី  ឬ  កេរ្តិ៍ដំណែល អារ្យធម៌ ចាស់ ៗ  ក្ដី  បាន លេចឮ សុស សព្វ យូរ ណាស់ មកហើយ  ។  រីឯ ខេត្ត ថ្មី ៗ  វិញ  ដែល ពុំ សូវ មាន អ្នកស្រុក ទៅ - មក ទាក់ទង គ្នា  រឿងរ៉ាវ នៅ ទីនោះ  ក៏ នៅជា អាថ៌កំបាំង នៅឡើយ  ដូច យ៉ាង រឿងរ៉ាង ក្នុង ខេត្ត ព្រះវិហារ ជាដើម  ។  ដោយ ឯកសារ នៅ ស្ដួច ស្ដើង  យើង ក៏ ប្រមែប្រមូល ព័ត៌មាន ដែល ប្រមូល បាន ខ្លះ ៗ  មក ហើយ  មក អធិប្បាយ ជាមុន  តាមរយៈ អស់ លោក - អ្នក ដែល ធ្លាប់ បាន ទៅដល់  ហើយ មាន ព្យាយាម ស៊ើបសួរ  សរសេរ តែង ផ្ញើ មក ក្រុម ជំនុំយើង  ជា បែប ទំនៀមរស់ នៅ របស់ អ្នកស្រុក ខ្លះ ,  ជា រឿង ព្រេង ខ្លះ  ។  ដូច រឿង ព្រេង មួយ  ដែល យើង លើក មក និទាន នៅ ពេល នេះ  ជា សេចក្ដីរាយការណ៍ របស់ លោក  ហ៊ុន - សាវី  ដែល លោក មាន បេសកកម្ម ក្នុង កងពល ខេមរភូមិន្ទ  ទៅដល់ ទីកន្លែង នោះ  បាន សរសេរ ផ្ញើ មក ឲ្យ ក្រុម ជំនុំយើង  ជា សេចក្ដីរាយការណ៍ ទាំងស្រុង  ពី ដំណើរ របស់ លោក ទៅកាន់ ទីប្រជុំជន  " ត្បែងមានជ័យ "  ដែល ជា ទីប្រជុំជន សម្រាប់ ខេត្ត ព្រះវិហារ  ។  ក្នុង សេចក្ដីរាយការណ៍ នេះ  មាន ជាប់ ទាំង រឿង ព្រេង មួយ  ទាក់ទង ដោយ ភូមិ ស្រុក  យើង ក៏ ស្រង់ ត្រង់នេះ  មក រៀប ធ្វើ រឿង ព្រេង មួយ  បញ្ចូល ក្នុង សៀវភៅ នេះ ឡើង  ។  ត្រង់ អន្លើ នេះ  លោក  ហ៊ុន - សាវី  សរសេរ ថា  :  ចេញ ពី សាលា ស្រុក វៀង ទៅ  បាន ប្រហែល  ៣  គ.ម .  មាន ផ្លូវ បែក ជា ពីរ  គឺ ខាងឆ្វេង ទៅ កំពង់ ប្រណា ក  ( ទីប្រជុំជន ក្រុង ត្បែងមានជ័យ )  ឯ ខាងស្ដាំ ទៅ កំពង់ពុទ្រា ,  ទៅ ឆែប  ( អតីត ខេត្ត ម្លូ ព្រៃ )  ។  បើ យើង ធ្វើដំណើរត ពី នេះ  មុននឹង ចូលទៅ កំពង់ ប្រណា ក  យើង ឃើញ អូរ មួយ ដែល អ្នកស្រុក ហៅ ថា  អូរស្ដាយ ក្លង់ 2  ។  នៅក្បែរ អូរ នេះ  មាន ត្រពាំង មួយ ទៀត ឈ្មោះ  ត្រពាំង ប៉ង់ តាទិប 3  ដែល មាន រូបសំណាក ថ្ម មួយ ផ្ដេក នៅ ត្រង់ ទីនោះ 4  ដូច មាន ដំណាល រឿង ដើម ថា  :  មាន មន្ត្រី ឃុំ ពីរ នាក់  ម្នាក់ ឈ្មោះ តា ទិប  ជា មេឃុំ មេ ក្រុម  ១  ផ្នែក  ម្នាក់ ទៀត ឈ្មោះ តាកែវ  ជា មេឃុំ មេ ក្រុម  ១  ផ្នែក ដែរ  ។  មេឃុំ ទាំង ពីរ នាក់ នេះ  នៅក្រោម អាណាព្យាបាល  នាយក ឈ្មោះ  ជូ - មឹង  ចៅហ្វាយ ខេត្ត ម្លូ ព្រៃ  ( ស្រុក ឆែប  បច្ចុប្បន្ន នេះ )  ។  អ្នក ទាំង ពីរ នាក់  មាន ការទាស់ ទែង ខ្វែងគំនិត គ្នា  ដណ្ដើម កូន ឃុំ គ្នា  ដោយ អាង ថា មាន រាស្ត្រ ច្រើន តែ សព្វខ្លួន  រហូតដល់ទៅ មាន កើត កោលាហល  កេណ្ឌរាស្ត្រ ចូល ប្រយុទ្ធ ច្បាំង កាប់ សម្លាប់ គ្នា  យ៉ាង សម្បើម អស្ចារ្យ  ជា ហេតុ បណ្ដាលឲ្យ មនុស្ស ស្លាប់ យ៉ាង ច្រើន នៅ ទី សមរភូមិ  ដោយសារតែ មេបះបោរ ទាំង ពីរ នាក់ បង្ក បង្កើតឡើង  ។  រឿង នេះ  ដឹង ដល់ លោក ប្រមុខ ខេត្ត ម្លូ ព្រៃ ភ្លាម ,  លោក ក៏ អញ្ជើញ មក  បាន កោះហៅ មេបះបោរ ទាំង ពីរ នាក់ នោះ  មកជំនុំជម្រះ កាត់ សេចក្ដី ឲ្យ  គឺ លោក ចែករាស្ត្រ ឲ្យបាន ស្មើ ៗ  គ្នា  តែ មេបះបោរ ទាំង ពីរ នេះ  ពុំ សុខចិត្ត  ទាំង កូន ឃុំ  ក៏ ពុំ សុខចិត្ត ទៀត  ។  រឿង នេះ  ធ្វើឲ្យ លោក ប្រមុខ ខេត្ត ខ្វល់ យ៉ាង ក្រៃលែង  ។  ទើប ក្រោយមក  លោក ប្រើ មធ្យោបាយ ផ្សេង ទៀត  ដោយ បួងសួង ព្រះឥន្ទ្រ ទិព្វ ចក្ខុ  ជា អ្នក រក យុត្តិធម៌ ឲ្យ  គឺ តម្រូវឲ្យ ផ្សង នឹង ស្នា  ។  បើ មេឃុំ ទាំង ពីរ នេះ  ណាមួយ  មាន ចិត្ត ទុច្ចរិត មិន ស្មោះត្រង់  ល្មោភលោភលន់  ឲ្យ ត្រូវ នឹង ព្រួញ ស្នាស្លាប់ ឲ្យបាន ប្រចក្ស នឹង ភ្នែក  ។  កូនរាស្ត្រ  និង  មេឃុំ  ក៏ សុខចិត្ត ទទួល ព្រម  ឲ្យ តែ បាន ឃើញ នូវ ពន្លឺ យុត្តិធម៌  ។  លុះ ព្រឹកឡើង  ប្រមុខ ខេត្ត ម្លូ ព្រៃ  ក៏ ចាប់ផ្ដើម ធ្វើ ពិធី រក យុត្តិធម៌  ឲ្យ មេបះបោរ ទាំង ពីរ  ។  លោក បាន ឲ្យ ឈរ តាម ក្រុម  ឃុំ ក្រុម មេឃុំ ទិប  ឈរ  ១  ក្រុម ,  ក្រុម មេឃុំ កែវ  ១  ក្រុម ,  ក្បែរ អូរ មួយ  ។  រីឯ មេឃុំ ទាំង ពីរ  គឺ លោក ប្រមុខ ខេត្ត បាន ឲ្យ ឈរ ចំ កណ្ដាល ក្រុម  ចំមុខ ស្នា ទាំង ពីរ  ក៏ មាន ព្រួញ ចុង ស្រួច ប្រកបដោយ ជ័រ ឆក់  ។  ស្នា ទាំង ពីរ នេះ  ១  ជា របស់ មេឃុំ កែវ  ១  ទៀត  ជា របស់ មេឃុំ ទិប  ។  លោក ប្រមុខ ខេត្ត  បាន ចាប់ យឹត ស្នា ដោយ ខ្លួនឯង  រួច ដាក់ ព្រួញ  ហើយ តម្កល់ លើ ជើង ពាន ប្រាក់ ពីរ យ៉ាង ធំ  មាន មុខ តម្រង់ ឆ្ពោះទៅ ចំ កណ្ដាល ដើមទ្រូង មេបះបោរ ទាំង ពីរ នេះ  ។  បន្ទាប់មក  លោក ក៏ លើក ដៃ ប្រណម្យ ឡើង  ចាប់ ថ្លែង ប្រកាស បួងសួង  សំបូង សង្រូង យ៉ាង ខ្លាំង ៗ  ដូចតទៅ  ៖  “ នៅក្នុង ពិធី  អរុណោទ័យ រស្មី ដ៏ ពេញ ពន្លឺ នេះ  ក្នុង ឋានៈ ខ្ញុំ ជា ប្រមុខ ដែនដី ម្លូ ព្រៃ  និង ជា ប្រមុខ យុត្តិធម៌  ខ្ញុំ សូម យាង ព្រះឥន្ទ ភ្នែក ទិព្វ  ត្រចៀក ទិព្វ  ដ៏ មាន ឫទ្ធិ អនេក អន័គ្ឃ ប្រត្យក្ស  ប្រសិទ្ធិ ជ័យ  ដល់ ស្នា ទាំង ពីរ នេះ ថា  បើ តាកែវ ជា មេឃុំ លោភ  សុំឲ្យ ស្នាតា ទិប ឲ្យ យុត្តិធម៌ ,  ថា បើ តា ទិប ជា មេឃុំ ល្មោភ  សុំឲ្យ ស្នាតាកែវ ឲ្យ យុត្តិធម៌  ក្នុង កណ្ដាល រឿណរង្គ នេះ  ដើម្បីឲ្យ រាស្ត្រ បានជាក់ស្បាន់ ទាន់ហន់  ក្នុង គ្រា ឥឡូវនេះ  សូមឲ្យ ព្រះអង្គ ប្រទាន យុត្តិធម៌ "  ។  គួរឲ្យ អស្ចារ្យ ណាស់  !  គ្រាន់តែ គ្រប់  ៣  ដង ភ្លាម  កៃ ស្នា  ក៏ ថ្លោះ ផាំង ដោយ ឯង  ។  ព្រួញ ដ៏ មុត  ក៏ ស្ទុះ ទៅ ដោត ចំទ្រូង តាទិប  ដួល ដេក នៅ ទីនោះ ភ្លាម  ។  តែ មុននឹង ស្លាប់  តា ទិប បាន សារភាព ចំពោះ លោក ប្រមុខ ខេត្ត ថា  : គាត់ ជា មនុស្ស ល្មោភ  ហើយ ថែមទាំង ជា មនុស្ស អយុត្តិធម៌ ទៀតផង ,  កែវ ជា មនុស្ស ល្អ  ស្មោះត្រង់ នឹង ដែនដី  មិន ល្មោភ  សូម ព្រះតេជះ ព្រះគុណ ជា ប្រមុខ យុត្តិធម៌  ឆ្លាក់ រូប ខ្ញុំបាទ មួយ ទុក ជា កេរ្តិ៍ដំណែល  ដើម្បី បញ្ជាក់  ឲ្យ ឃើញ ច្បាស់ ថាៈ  “ នេះ ហើយ រូប តា ទិប  ជា មេឃុំ ល្មោភ  ត្រូវ ព្រួញ យុត្តិធម៌ "  ថា ហើយ  ក៏ ដាច់ខ្យល់ស្លាប់ ក្នុង ខណៈ នោះ ភ្លាម  ។  រីកងទ័ព ខ្មោច មេឃុំ ល្មោភ នេះ  គ្រាន់តែ ឃើញ ចៅហ្វាយ ខ្លួន ស្លាប់ ភ្លាម  បះ សក់ ច្រូង រត់ បាត ជើង សព្រាត  គេច តែ សព្វខ្លួន  ខ្លាច ព្រួញ យុត្តិធម៌ ពួយកណ្ដាល ដើមទ្រូង ទៀត  រត់ ចោល បាយ  ដែល ដាំ បម្រុង នឹង បរិភោគ ក្បែរ អូរ  ។  តាំងពី មាន ហេតុ  ដូច ពណ៌នា នេះ មក  ទើប បានជាសាសន៍ ពីរ  គេ ដាក់ នាម អូរ នេះ ថា  " អូរ ស្ដាយ ក្លង់ "  ប្រែ ថា  " អូរ ស្ដាយ បាយ "  រហូត សព្វ ថ្ងៃ  ។  ឯ រូបសំណាក តា ទិប  ត្រូវ ព្រួញ ចំ កណ្ដាល ទ្រូង នោះ  ក៏ មាន រហូតមកដល់ សព្វ ថ្ងៃ នេះ ដែរ  ទុក ជា សក្ខីភាព នៃ រឿង នេះ  ។  ហើយ អ្នកស្រុក  ក៏ ហៅ អូរ នេះ ថា  អូរ ប៉ង់ តាទិប  រហូតមក ដែរ  ។
</doc>