
រឿង មនុស្សលោភ
កាលពី ព្រេង នាយ មាន កុមារី ម្នាក់ អាយុ ១៤ ឆ្នាំ  ត្រូវ ម្ដាយ ប្រើ ឲ្យ ទៅ ជីក ដំលូង ។  ក្មេង នោះ រៀបចប រួចស្រេច ចេញ ដើរ ទៅ រក ដំលូង  ទៅដល់ ព្រៃ ធំ មាន ដំបូក មួយ មាន រូង ជ្រៅ  ។  កុមារី នោះ ទៅ ជីក ដំលូង នៅ ជើង ដំបូក នោះ របូត ផ្លែ ចប  ជ្រុះ ធ្លាក់ ទៅក្នុង រូង នោះ  ។  នាង នោះ មិន ដឹង ធ្វើ ដូចម្ដេច ក៏ ស្រែក ប្រកាស ថា  " លោក ណា ជួយ យក ផ្លែ ចបឲ្យ ខ្ញុំ បាន  ខ្ញុំ នឹង សង គុណ លោក "  ។  ស្រែក តែ ប៉ុណ្ណោះ  មាន ខ្លា ចាស់ មួយ ដំបៅ ក្បាល រុយ រោម បែង ដង្កូវ ចុះ គ ក្រិច  ចេញមក ពី ក្នុង ព្រៃ ប្រាប់ ទៅ នាង នោះ ថា  " នាង ! តាយក ឲ្យបាន  ផ្លែ ចប នោះ  តែ បើ តាយក បាន គ្រាន់តែ នាង ឯង រក ចៃ ឲ្យ តា  ហើយ តា មិន ចាំបាច់ យក គុណ ពី ចៅ ទេ "  ។
នាង ឮ ដូច្នោះ  ក៏ និយាយ ថា  " ឱ លោក តា អើយ !  ឲ្យ តែ លោក តា ជួយ យក ឲ្យបាន ចុះ "  ។  ខ្លា នោះ យក ផ្លែ ចប បាន ពី ក្នុង រូង ឲ្យ ទៅ នាង នោះ  ហើយ ឲ្យ នាង នោះ រក ចៃ ឲ្យ  ។  នាង នោះ យក បន្លាមក ឆ្កិះ ដង្កូវ នៅ ដំបៅ ក្បាល ខ្លា នោះ  ។  ខ្លា នោះ ចេះតែ សួរ នាង ថា  " នាង !  ដំបៅ តា ស្អុយ ឬ ក្រអូប ?”  ដំបៅ នោះ ស្អុយ ណាស់  ប៉ុន្តេ នាង នោះ ឆ្លើយ ទៅវិញ ថា  " ក្រអូប ណាស់ លោក តា "  ។  ខ្លា នោះ ចេះតែ សួរ នាង ចេះតែ ថា ក្រអូប  ។  លុះ ឆ្កិះ ដង្កូវ អស់ ទៅ  ខ្លា នោះ បាត់ ឈឺ បាត់ រមាស់  ហើយនិយាយប្រាប់ នាង នោះ ថា  នាង !  នាង យក ជា ល មួយ មក  តា នឹង ដាក ដំលូង ឲ្យ "  ។  នាង នោះ យក ជា ល មួយ មក ឲ្យ ខ្លា ៗ  ដាក់ សុទ្ធតែ មាស ប្រាក់ ពេញ ជាល នោះ  ចង មាត់ ជាល ជាប់  ឲ្យ ទៅ នាង នោះ រួច ប្រាប់ នាង ថា  " នាង !  នាង  យក ជា លនេះ ទៅ ផ្ទះ ហៅ បង ប្អួន មក ជុំ បិទ ទ្វារ ឲ្យ ជិត សឹប បើក មើល  ។  នាង នោះ លា ខ្លា ដើរ ទៅដល់ ផ្ទះ  ហៅ បងប្អូន មក ជុះ  រួច ក៏ បើក ជាល នោះ  ដល់ បើក ទៅ បាន សុទ្ធតែ មាស នឹង ប្រាក់ ចែក គ្នា  ។
លុះ យូរ បន្តិច ដឹង ទៅដល់ ស្រី ឯទៀត  ដែល មាន កូនក្រមុំ ស្រី នោះ បញ្ចោរ កូនក្រមុំ ថា  " ហងឯង មើល កូន គេ ៗ  ទៅ ជីក ដំលូង បាន មាស ប្រាក់ យកមក ចែក បងប្អូន គេ  ហងឯង ទៅ ជីក ដំលូង បាន  តែ ដំឡូង គ្មាន បាន ខ្មោច អ្វី ទេ "  ។  ថ្ងៃ ក្រោយ ស្រី នោះ ឲ្យ កូន ទៅ ជីក ដំលូង ដូច នាង នោះ ទៀត  លុះ ទៅ បាន ជួបប្រទះ នឹង ខ្លា មុន ទៀត  ក៏ ធ្វើជា ជ្រុះ ចង ដូច នាង មុន ហើយ ថា  " លោក ណា យក ចប ឲ្យ ខ្ញុំ ៗ នឹង សង គុណ លោក "  ។  ខ្លា នោះ ឮ ហើយក៏ មក យក ឲ្យ  រួច ឲ្យ នាង នោះ ចាប់ ដង្កូវ ឲ្យ  ។  ខ្លា សួរ ដូច ពីមុន ថា  " នាង !  ដំបៅ តា ស្អុយ  ឬ ក្រអូប ?”  ។
នាង នោះ ឆ្លើយ ថា  " ស្អុយ ណាស់ "  ។  ខ្លា ឮ ដូច្នោះ  " នាង យក ជា ល មួយ មក តា នឹង ដាក់ មាស ប្រាក់ ឲ្យ "  ។  នាង យក ជាល ឲ្យ ខា្ល ៗ ដាក់ សុទ្ធតែ ពស់ វែក ដាក់ ពេញ ជាល ហើយ ឲ្យ ទៅ នាង នោះ ប្រាប់ ថា  " នាង យក ទៅ ផ្ទះ ហៅ បងប្អូន មក ជុំ បិទ ទ្វារ ឲ្យ ជិត  សឹម បើក "  នាង  នោះ ទៅដល់ ផ្ទះ ហើយ ប្រាប់ ម្ដាយ  ម្ដាយ អរ ណាស់ ឲ្យ បងប្អូន មក ជុំ បិទ ទ្វារ បើកចាល មើល  ពស់ វែក ចេញមក ចឹក មនុស្ស ទាំងនោះ ស្លាប់ អស់ ទៅ  ។
ប្រជុំ រឿង ព្រេង ខ្មែរ ភាគ ២
ប្រជុំ រឿង ព្រេង ខ្មែរ
</doc>