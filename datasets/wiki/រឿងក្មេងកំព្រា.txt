
រឿង ក្មេង កំព្រា
កាលពី ព្រេង នាយ  មាន បុរស ឣ្នក ស្រែ ម្នាក់  ប្រកបរបរ ចិញ្ចឹម ជីវិត តែ នឹង ដាក់ ជុច យក ត្រី  មក លក់ដូរ ប៉ុណ្ណោះ  ។  បុរស នោះ  មាន កូនប្រុស ពីរ នាក់  កូន បង  អាយុ  ១៣  ឆ្នាំ  កូន ប្អូន អាយុ  ១១  ឆ្នាំ  ។  ប្រពន្ធ ស្លាប់ ទៅ  គាត់ នៅ ពោះ ម៉ាយ ជាមួយនឹង កូន ទាំង ពីរ  ហើយ រកស៊ី ចិញ្ចឹម កូន តែ នឹង ដាក់ ជុច ដដែល  ។  វេលា ដែល បុរស នោះ  ទៅ ព្រៃ រក វល្លិ៍ ផ្តៅ ធ្វើ ជុច  តែងយក កូន បង ទៅ ជាមួយ ,  ឯ កូន ប្អូន ទុកឲ្យ នៅ ចាំ ផ្ទះ  ។
ថ្ងៃ មួយ  កូន ប្អូន មាន សេចក្តីសង្ស័យ នឹង ឪពុក ទៅ ព្រៃ បោចវល្លិ៍ ផ្តៅ ធ្វើ ជុច ពេក ណាស់  ព្រោះ ចង់ ដឹង ថា  តើ ឪពុក ធ្វើ ជុច យ៉ាងណា  ខ្លួន មិន ដែល ឃើញ សោះ  ក៏ និយាយប្រាប់ ឪពុក ថា  « ឪ !  ខ្ញុំ មិន ហ៊ាន នៅ ផ្ទះ តែ ម្នាក់ឯង ទេ  ខ្ញុំ ខ្លាច ណាស់ !  សូម យក ខ្ញុំ ទៅ ព្រៃ ជាមួយ ផង »  ។  ឪពុក ក៏ ព្រមយក កូន ប្អូន ទៅ ជាមួយ  ។  លុះ ទៅដល់ ព្រៃ  ឪពុក ក៏ ខំ ប្រឹង រក បោចវល្លិ៍ ផ្តៅ បាន ហើយ  យកមក ពុះ ច្រៀក ជា ចម្រៀក តូច ៗ  ល្មម នឹង ធ្វើជា សរសៃ ជុច  គាត់ ក៏ រែង ធ្វើជា ជុច ទៅ  ។  កូន បង ដែល ធ្លាប់ តែ តាម ឪពុក ទៅ ព្រៃ ធ្វើ ជុច សព្វ ៗ ថ្ងៃ  មិន ដឹង ថា ឪពុក ធ្វើ ជុច យ៉ាងណា ឡើយ  ព្រោះ មិន យកចិត្តទុកដាក់ នឹង ការងារ នោះ សោះ  គ្រាន់តែ បាន ឃើញ ជុច ជាប់ ត្រី ប៉ុណ្ណោះ  ។  ឯ កូន ប្អូន ដែល ទើបតែនឹង បាន តាម ទៅក្នុង ថ្ងៃ នោះ  ក៏ ខំ ពិនិត្យមើល ឪពុក ធ្វើ ជុច  ចាប់តាំងពី កាន់ កាំបិត យក ទៅ កាប់ វល្លិ៍ ផ្តៅ  រហូតដល់ កើត ជា រាង ជុច  យក ទៅ ដាក់ ត្រី  ជាប់ បាន ត្រី ហើយ  យក ត្រី មក ដុត មក អាំង  ចម្អិន ជា ចំណី អាហារ  ។
ជួន ជា ថ្ងៃ មួយ នោះ  ឪពុក ភ្លេច មិន បាន យក ដែក ភ្លើង ទៅ  គ្មាន អ្វី នឹង បង្កាត់ ភ្លើង អាំង ត្រី ឲ្យ កូន បរិភោគ  ក៏ ទៅកាប់ ឫស្សី ស្ងួត មួយ កំណាត់  យកមក កូត នឹង គ្នា ឲ្យ ទាល់តែ ក្តៅ  កើត ជា ភ្លើង ឆេះ បាន  ហើយ គាត់ បង្កាត់ អាំង ត្រី  ឲ្យ កូន ទាំង ពីរ នាក់ បរិភោគ ចម្អែត ផ្ទៃ មួយ ពេល ទៅ  ។
ចំណេរ ចេរកាល មក ខាងក្រោយ  ឪពុក មាន ជំងឺ ជា ទម្ងន់  ស្លាប់ ទៅ  ។  កូន ទាំង ពីរ នៅ កំព្រា រញង់  ឥត មេបា នឹង ចិញ្ចឹម បីបាច់ថែរក្សា  រស់ នៅ ដោយ ទ្រព្យ បន្តិចបន្តួច ដែល សល់ ពី ឪពុក  មិន យូរ ថ្ងៃ ខែ ប៉ុន្មាន ក៏ អស់ ទ្រព្យ នោះ ទៅ  ទើប ប្អូន និយាយ នឹង បង ថា  « ឱបង អើយ !  កាលពី ដើម យើង បាន ឪពុក ទំនុកបម្រុង  រកស៊ី ចិញ្ចឹម យើង ទាំង ពីរ នាក់ យើង ឥត មាន សេចក្តី ព្រួយ លំបាក អ្វី ឡើយ  ចាំ តែ បរិភោគ ស្រាប់ ៗ  ឥឡូវនេះ ឪពុក យើង ស្លាប់ ចោល ទៅ ហើយ  ឯ យើង ទាំង ពីរ នាក់ សោត ទៀត  ក៏ មិន ទាន់ ពេញ កម្លាំង ល្មម នឹង រកស៊ី ចិញ្ចឹម ជីវិត បាន ដោយ ខ្លួនឯង  ទាំង បង ក៏ នៅ តូច  ទាំង ខ្ញុំ ក៏ នៅ តូច នឹង ទៅ រកស៊ីឈ្នួល ជួល ព័ទ្ធ អ្នកជិតខាង  ក្រែង គេ មិន ព្រម ទទួល  ពីព្រោះ យើង ជា មនុស្ស កំព្រា អនាថា រក ទីពឹង គ្មាន  គេ មិន ហ៊ាន ឲ្យ នៅ ជាមួយ  គេ មិន ទុកចិត្ត យើង  ហេតុតែ យើង គ្មាន មេបា ថែរក្សា  បើ ដូច្នេះ  តើ បង គិត យ៉ាងណា  ឲ្យបាន រស់ នៅ ជាមួយនឹង គេ ឯង  បង !  អង្ករ យើង  ថ្ងៃ នេះ នៅតែ  ១  ទូក ដៃ  ល្មម តែ ល្ងាច នេះ ,  ថ្ងៃស្អែក គ្មាន អង្ករ ដាំ បាយ បរិភោគ ទេ ,  បង !  ដើរ សុំ ទាន គេ ឬ ដូចម្តេច ហ៎ះ !  ខ្ញុំ មិន ទៅ សុំ ទេ ខ្មាស គេ ណាស់  ស៊ូតែ ពី ស្លាប់ »  ។  បង សួរ ប្អូន  « ម្តេច ក៏ អូន ថា យ៉ាង នេះ ?»  ។  ប្អូន ឆ្លើយតប ទៅនឹង បង ថា  « ខ្ញុំ មាន ដៃ ពីរ ជើង ពីរ  គំនិត មារយាទ  ដូច អ្នក ទាំងពួង ដែរ »  ។  « ឱ !  ប្អូន ឯង គិត យ៉ាង ហ្នឹង ?  ពិត មែន តែ មាន ដៃ ពីរ ជើង ពីរ  គំនិត មារយាទ ដូច ឣ្នក ទាំងពួង មែន ហើយ  តែ ខ្លួន យើង នៅ តូច ណាស់  មិន អាចនឹង ពុន រែក  កាប់ គាស់  លី សែង អ្វី បាន ឡើយ  »  ។  « ឱ !  បង អើយ  សត្វ ចាប វា ដែល ទៅ ពុន រែក  លី  សែង ឯណា ដែរ ឬ ?  ម្តេច ក៏ វា ចិញ្ចឹម កូន វា រស់  ហើយ កូន វា ទៀត  ធំ ឡើង រកស៊ី ដូច មេវា ទៀត បាន ,  ចុះម្តេច ក៏ បង មិន គិត ដល់ ការងារ របស់ ឪពុក យើង ផង  ?»  ។  « ប្អូន !  លាក់បាំង អី្វ !  កាលពី ខ្មោច ឪ យើង នៅ រស់ នៅឡើយ  គាត់ រកស៊ី ចិញ្ចឹម យើង តែ នឹង ដាក់ ជុច  ប៉ុន្តែ បង មិន ដឹង ថា គាត់ ធ្វើ ជុច  យក ទៅ ដាក់ ត្រី យ៉ាងណា ទេ  បងចាំ តែ ឆ្អិន តែ ប៉ុណ្ណោះ  ។  ម្យ៉ាងទៀត កាល គាត់ យក របស់ អ្វី មក ធ្វើ ជុច  ក៏ បង មិន ចាំ  ហើយ គាត់ ធ្វើ ជុច នោះ មាន សណ្ឋាន បែប ណា  ក៏ បង មិន ដឹង ទាំងអស់ ,  បើ ដូច្នោះ  ឲ្យ បង ធ្វើ ដូចម្តេច កើត  ឃើញ តែ ការសុំ ទាន រកស៊ីឈ្នួល គេ ហ្នឹង ហើយ  ដូចជា ស្រួល គ្រាន់បើ  ប្អូន !  ណ្ហើយ ចុះ !  កាត់ កេរ្តិ៍ខ្មាស សិន ទៅ ចុះ  ទម្រាំ យើង ធំ ល្មមរកស៊ី ខ្លួនឯង បាន !  ។  « ទេ ! បង  ខ្ញុំ មិន ទៅ សុំ ទាន ឬ ស៊ីឈ្នួល គេ ទេ  ខ្មាស គេ ណាស់  ពីព្រោះ ពូជ យើង មិន ដែល សុំ ទាន  ឬ ស៊ីឈ្នួល គេ បើ ទុក ជា ពី ជីតា ទួត លួត លាមក  ធ្លាប់ សុំ ទាន  ឬ ស៊ីឈ្នួល ឲ្យ កម្លាំង គេ ប្រើ ដូចជា សត្វ តិរិច្ឆាន ក៏ដោយ  ក៏ ខ្ញុំ មិន ព្រម ប្រព្រឹត្ត តាម បវេណី វង្ស ត្រកូល នោះ ដែរ ,  នែបង !  ប្អូន គិត ឃើញ ថា  « កាលបើ មាន អ្នក សម្បុរសចិត្ត ល្អ  ដាក់ទាន ឲ្យ យើង  ឬ  ក៏ បាន ទៅ ជ្រកកោន នឹង ចៅហ្វាយ នាយ ល្អ  យើង ក៏ បាន ស្រួល បន្តិច ទៅ ,  តែ បើ ប្រទះពារ ទៅ លើ អ្នកចិត្ត តក់ ម៉ក់ អាក្រក់ សំឡក់ ភ្លែក ត្លែ  ដូច ភ្នែក មៀម  គំហក គំរាម យើង ដូច សត្វ តិរិច្ឆាន  តើ យើង យក មុខ ទៅ ទុក ឯណា ?  ម្យ៉ាងទៀត  អ្នកចិត្ត ល្អ ក្តី  អ្នក ចិត្ត អាក្រក់ ក្តី  កាល គេ ហុច របស់ មក ឲ្យ យើង ដោយ ដៃ គេ  យើង យក ដៃ ទៅ ទទួលទាន គេ  ចុះ ដៃ ជា ដៃ  ជើង ជា ជើង មាត់ ជា មាត់  ដូចគ្នា ទាំងអស់  ម្តេច ក៏ ដៃ គេ គ្មាន សំពះ សុំ អ្នកណា ?  មាត់ គេ មិន ហារ និយាយ សុំ អ្នកណា ?  អន់ អ្វី តែ ដៃ ជើង មាត់ យើង ជាង គេ ម្ល៉េះ  ?  បង គិត មើល ចុះ  ប្អូន ថា ប៉ុណ្ណេះ ខុស ឬ ត្រូវ ?»  ។  « បើ ដូច្នោះ  ប្អូន ចេះ ចាំ ការងារ របស់ ឪពុក យើង ដែរ ឬ ?  » បង សួរ ទៅ ប្អូន វិញ  ។  « អើ !  មិន ឣី ទេ បង !  ប្អូន ចាំ ទាំងអស់ ,  បង កុំ ព្រួយ !  កុំ គិត ទៅ សុំ ទាន  ឬ ស៊ីឈ្នួល ឲ្យ កម្លាំង គេ ប្រើ  វា ថោក ខ្លួន ណាស់  យើង នេះ មិន មែន ជា សត្វ តិរិច្ឆាន  គេ វាយ ឯ កើត វាយ ឯ លិច ដូច សុនខ ពេក ទេ  ឪពុក គាត់ ទុក កាំបិត ព្រាឲ្យ មួយ ដែរ តើ !  យើង ទៅ ព្រួយ ឣ្វី  សព្វបើ គ្រាន់ ចិញ្ចឹម ជីវិត មួយ ប៉ុណ្ណឹង  ។  « អើ !  បើ យ៉ាង ហ្នឹង  ប្អូន គិត ការងារ ឪពុក ទៅ ចុះ  ។
ឯប្អូន ជា ក្មេង មាន ប្រាជ្ញា  ក៏ ប្រារព្ធ ធ្វើ ជុច កើត  យក ទៅ ដាក់ ត្រី បាន ដូច បំណង  ។  លុះ ថ្ងៃ ក្រោយ កន្លងមក ទៀត  ប្អូន អង្គុយ គិត តែ ម្នាក់ឯង  មិន ចេញ វា ចា ប្រាប់ បង សោះ ថា  « ឪពុក អញ  គាត់ ចេះ ធ្វើ ជុច ដាក់ ត្រី ប៉ុណ្ណោះ  ឯ សត្វ ឯទៀត ៗ  គាត់ ដាក់ ជុច មិន បាន ឃើញ ថា  ប្រាជ្ញា គាត់ នៅ ខ្សោយ ណាស់ ,  បើ ដូច្នោះ  អញ រក ឧបាយ នឹង ធ្វើ ជុច ដាក់ សត្វ ម្រឹគ  មាន សត្វ ជ្រូក ព្រៃ  ឈ្លូស  រមាំង ជាដើម  ។  លុះ គិត ឃើញ ដូច្នោះហើយ  ក៏ និយាយប្រាប់ បង  « បង !  យើង គិត ទៅ រក ដាក់ ជុច ឯ ព្រៃ វិញ  ក្រែង បានជាប់ ជ្រូក ព្រៃ  ឈ្លូស  រមាំង  ជា សត្វ ធំ  ៗ  មាន សាច់ ច្រើន »  ។  បង ក៏ សុខចិត្ត តាម ប្អូន ទាំងអស់  ព្រោះ យល់ឃើញ ថា  ប្អូន ចេះ ចាំ កិច្ចការ របស់ ឪពុក ពិតប្រាកដ មែន ,  ហើយក៏ បណ្តើរ គ្នា ពីរ នាក់ បងប្អូន  ចូល ទៅក្នុង ព្រៃ ស្រោង ជាទី រហោស្ថាន  ។  ទៅដល់ ពាក់កណ្តាល ព្រៃ  បង ស្រេក ទឹក យ៉ាង ខ្លាំង  ក៏ និយាយប្រាប់ ប្អូន ថា  « ប្អូន !  បង ស្រេក ទឹក ណាស់ !  រក ទឹក ឯណា ផឹក បាន ?»  ។  ប្អូន ឆ្លើយ ថា  « កាល ឪពុក យើង នៅ រស់  បើ ដើរ ទៅ ទីណា ដែល គ្មាន ទឹក  គាត់ តែង ជីក ដី ត្រង់ កន្លែងណា សើម ៗ  យូរ ៗ ទៅ  ចេញ ទឹក បាន ,  បើ ដូច្នេះ  បង ជីកល មើល !»  ។  « ជីក ឯណា កើត  បើ អស់ កម្លាំង យ៉ាង នេះ »  ។  « អើ !  បើ ដូច្នោះ  ចាំ ដើរ ទៅ ខាងមុខ បន្តិច សិន  ក្រែង ជួបប្រទះ ទឹក »  ។  ដើរ បាន បន្តិច ទៅ  ក៏ ជួបប្រទះ ត្រពាំង មួយ មាន ទឹក ថ្លា  ពាសពេញ ដោយ ផ្កា ឈូក ផ្លែ ឈូក  បងប្អូន ទាំង ពីរ នាក់  ក៏ នាំគ្នា ងូតទឹក  ផឹក ទឹក  បេះ ផ្លែ ឈូក ស៊ី តាម សប្បាយ ហើយក៏ ទៅ សម្រាន នៅក្បែរ មាត់ ត្រពាំង នោះ  មួយ ស្របក់  ។  លុះ មាន កម្លាំង ល្មម នឹង ដើរ ទៅ ទៀត បាន  ក៏ នាំ បងប្អូន ដើរ ទៅ  ទៅដល់ ព្រៃ ធំ មួយ  ឈ្មោះ ព្រៃ ហេម ពាន្ត  មិន ដែល មាន មនុស្ស ណា ទៅដល់ សោះ  បាន ឃើញ ពួក សត្វ ម្រឹគ ជាច្រើន នៅ អាស្រ័យ ក្នុង ព្រៃ នោះ  ប្អូន និយាយ នឹង បង ថា  « បង !  យើង ឈប់ នៅក្នុង ព្រៃ នេះ ហើយ  មើលទៅ ព្រៃ នេះ សម្បូណ៌ សត្វ ម្រឹ គីម្រឹគា ណាស់ ,  យើង គិត ធ្វើជា ធ្នោះ មួយ នៅលើ ចុង ឈើ  ហើយ ខ្ញុំ ទៅ រក ផ្តៅមក ធ្វើ ជុច ដាក់ សត្វ ទាំងនោះ  យកមក ធ្វើជា ចំណីអាហារ »  ។  ប្អូន ធ្វើ ហើយ  ឲ្យ បង នៅ អាស្រ័យ លើ ធ្នោះ នោះ ទៅ  ខ្លួន ទៅ រក បោច ផ្តៅ  យកមក ធ្វើ ជុច ដាក់ សត្វ ព្រៃ  រៀប ធ្វើជា ចំណារចារ ជុំវិញ ព្រៃ  ហើយ ទុក តែ ផ្លូវ ១  ល្មម សត្វ នោះ ដើរ ចូល បាន  ដូចជា ធ្វើ កន្លែង ដាក់ ត្រី ដែរ  ។  ពេល នោះ  មាន ជ្រូក ព្រៃ មួយ ដើរ សំដៅ ពី នាយ មក  ហាក់ដូចជា គ្មាន កោតក្រែង ដល់ អ្វី សោះ  ដើរ មក តាម ចន្លោះ ផ្លូវ ដែល កុមារ នោះ ចារ  ទៅដល់ ត្រង់ កន្លែង ដាក់ ជុច  ក៏ ស្រាប់តែ ជាប់ ក្នុង ជុច កុមារ ។  ជ្រូក នោះ ខំ បម្រះ ននៀល រើ យ៉ាងណា ក៏ មិន រួច  ជុច រឹត រួត ជ្រូក ព្រៃ នោះ យ៉ាង តឹង  ស្ទើរតែ ដកដង្ហើម មិន រួច  ។  មិន យូរ ប៉ុន្មាន ជ្រូក នោះ ក៏ ដាច់ខ្យល់ស្លាប់ ទៅ  ។  កុមារ ទាំង ពីរ  ឃើញ ជ្រូក ព្រៃ ជាប់ ជុច ស្លាប់ ដូច្នោះហើយ  ក៏ ត្រេកអរ ពេក ណាស់  នាំគ្នា ដោះ អូស ចេញ ពី ជុច  គិត យកមក អាំង ឆ្អើរ  ធ្វើជា អាហារ បរិភោគ  ។  ជូន ជា វេលា នោះ  ដែក ភ្លើង ដែល ដាក់ ក្នុង ហោប៉ៅ អាវ បង  ក៏ អស់ ប្រឆេះ រលីង  គ្មាន អ្វី ធ្វើ ភ្លើង នឹង បង្កាត់ អាំង ឆ្អើរ ជ្រូក ,  បង ទាល់ គំនិត  មិន ដឹង គិត ធ្វើ យ៉ាងណា  ។  ឯប្អូន ជា ក្មេង មាន គំនិត  បាន ដឹង ជាក់ ប្រាកដ ពី កាល ឪពុក នៅ  នាំ ទៅ ព្រៃ  បើ គ្មាន ភ្លើង បង្កាត់ ចម្អិន អ្វី ៗ  គាត់ តែង ទៅ កាប់ ឫស្សី ស្ងួត មក កួត គ្នា  ឲ្យ កើត ជា ភ្លើង  ដុត អាំង បាន តាម ប្រាថ្នា  ហើយ បាន ចាំ ទុក ក្នុង ចិត្ត រួចស្រេច  ។  វេលា នោះ  ប្អូន និយាយប្រាប់ បង ថា  « កាលពី ឪពុក យើង គាត់ នៅ  បើ គាត់ ទៅ ព្រៃ គ្មាន ភ្លើង ដុត អាំង អ្វី ៗ  គាត់ កាប់ ឫស្សី ស្ងួត យកមក កួត គ្នា  ឲ្យ កើត ជា ភ្លើង បាន ,  បើ ដូច្នោះ  បង នៅ ចាំ សត្វ ក្នុង ទីនេះ ចុះ  ខ្ញុំ ទៅ រក កាប់ ឫស្សី ស្ងួត យកមក កួត ធ្វើ ភ្លើង អាំង »  ថា តែ ប៉ុណ្ណេះ ហើយ  ក៏ ទៅ រក កាប់ ឫស្សី បាន យកមក  ធ្វើ តាម តម្រា ឪពុក កើត មែន  អាំង ឆ្អើរ ជ្រូក នោះ ទៅ តាម បំណង  ឆ្អិន បាន បរិភោគ ក្នុង វេលា នោះ ទៅ  ។  កុមារ ទាំង ពីរ នៅ អាស្រ័យ ក្នុង ព្រៃ នោះ អស់ កាល ជា យូរ បាន សេចក្តីសុខ  សប្បាយ  រកស៊ី តែ នឹង ដាក់ ជុច សត្វ ព្រៃ ប៉ុណ្ណោះ  ។  ពួក សត្វ ដែល ដើរ មក ជាប់ ជុច កុមារ ទាំង ពីរ នោះ  តាំងតែពី សត្វ ជ្រូក ព្រៃ  រមាំង  ឈ្លូស  រហូតដល់ ដំរី  ។  រាត្រី មួយ  កុមារ ប្អូន បាន ឃើញ ដំរី ស្ត មួយ យ៉ាង ធំ  ដើរ ក្បែរ ធ្នោះ នោះ  ក៏ មាន បំណង ចង់ ស៊ី សាច់ ដំរី  ទើប និយាយប្រាប់ បង ថា  « ខ្ញុំ ចង់ ស៊ី សាច់ ដំរី ណាស់  ត្បិត មាន ដំរី ស្ត មួយ យ៉ាង ធំធាត់  ដើរ មក ក្បែរ ធ្នោះ យើង រាល់ រាត្រី  ខ្ញុំ គិត ដាក់ ជុច យក ដំរី នេះ ឲ្យបាន »  ។  បង និយាយ ឃាត់ ថា  « ណ្ហើយ ប្អូន  កុំ ! ដំរី នេះ ធំ ណាស់  ប្អូន ដាក់ វា មិន ជាប់ ទេ  ឬ ថា  ប្រសិនជា វា ដើរ មក ជាប់ ជុច ប្អូន ហើយ  វា បម្រះ ត្រដរ រួចទៅ នោះ  វា ខឹង ,  កាលបើ វា ខឹង ហើយ  ថ្ងៃ ក្រោយ វា មក ព្រេច ធ្នោះ យើង ,  ល្អិតល្អោច ខ្ទេចខ្ទី  ហើយ វា ជាន់ សម្លាប់ យើង  ស៊ី ជា ចំណី អាហារ  ពុំ លែង ឡើយ »  ។  « ទេ  មិន អី ទេ បង  កុំ ព្រួយ !  នៅ ឲ្យ តែ ស្ងៀម ទៅ ចុះ  ចាំ មើល ខ្ញុំ ធ្វើជុច ដាក់ ដំរី នេះ ឲ្យ ទាល់តែ បាន  »  ។  ប្អូន ថា ដូច្នោះហើយ  ក៏ រក កាប់ ផ្តៅ ក្រែក យ៉ាង ធំ ៗ  យកមក រែង ធ្វើ ជុច  ដាក់ ត្រង់ កន្លែង ដែល ដំរី គោចរ  ។
ឯ ដំរី ដែល ដើរ មក សព្វ រាត្រី  ឥត មាន គិត ក្រែង អ្វី សោះឡើយ  ដោយ គិត ថា  « ព្រៃ នេះ  ស្រេច លើ អញ ហើយ  គ្មាន អ្នកណា ជា ចម្បង លើ អញ ទៀត ទេ »  ក៏ ដើរ តម្រង់ ត្រង់ មក កន្លែង ដែល កុមារ ដាក់ ជុច  ស្រាប់តែ ចូល ទៅក្នុង ជុច  ជាប់ ខ្លួន ចង្អៀត ណែន ក្តន់  ខំ បម្រះ ននៀល ស្រែក រោទិ៍ រំពង ព្រៃ ធំ យ៉ាងណា  ក៏ មិន រួច ,  មិន យូរ ប៉ុន្មាន ដាច់ខ្យល់ស្លាប់ ទៅ  ។
កុមារ ទាំង ពីរ នាក់  បាន ឃើញ ដំរី ជាប់ ជុច ស្លាប់ ហើយ  បបូល បងប្អូន បំពក់ ភ្លើង ភ្នក់ យ៉ាង ធំ  ដុត ឆ្អើរ ដំរី  ។  វេលា នោះ  ក្លិន ឈ្ងុយ សាច់ ដំរី  ក៏ផ្សាយ រហូត ភព ជា ទី អាស្រ័យ នៃ យក្ស  ដែល មាន អំណាច គ្រប សង្កត់ ពួក យក្ស ឯទៀត ៗ  ។  យក្ស នោះ លាន់ មាត់ ថា  ថ្ងៃ នេះ ធុំ ក្លិន អ្វី  ក៏ ឈ្ងុយឈ្ងប់ ម្ល៉េះ ?  មាន អ្នកណា ឆ្អើរ សាច់ ឯណា អេះ ?  បើ ដូច្នេះ  អញ នឹង ទៅ រកមើល  ក្រែង បាន មួយ ចម្អែត  ពីព្រោះ សាច់ នេះ ក្លិន ឆ្ងាញ់ ណាស់  ហើយ ដោយ ស្មាន ទៅ ប្រហែលជាច្រើន ផង  បានជា ធុំ ក្លិន ផ្សាយ មកដល់ ទី អញ យ៉ាង នេះ អញ ទៅ គំរាម យក ស៊ី ទាំងអស់  កុំ ឲ្យ អ្នក ឆ្អើរ នោះ វា បាន ស៊ី  »  គិត ដូច្នេះហើយ  ក៏ ចាប់ យក ដំបង ពេជ្រ  គ្រវីហោះ ឡើង លើ អាកាស វេហាស៍  ងាក មើល ចុះ ឡើង  ឃើញ ផ្សែង ហុយ ៗ  ត្រង់ ព្រៃ ធំ  ក៏ ហោះ ចុះ សំដៅ ទៅ ត្រង់ កន្លែង ផ្សែង នោះ  ក្រឡេក មើលទៅ ឃើញ ក្មេង តូច ពីរ នាក់ កំពុង ឆ្អើរ ដំរី ,  គិត ថា « ថ្ងៃ នេះ  ពេញ ជា មហា លាភ ហើយ  បាន ទាំង ចំណី  បាន ទាំង ម្ចាស់ ,  បើ ដូច្នេះ  តើ អញ នឹង ស៊ី ដំរី មុន  ឬ ស៊ី ក្មេង មុន អេះ ?  បើ ស៊ី ដំរី មុន  ក្រែង ក្មេង នេះ វា ភ័យ នឹង អញ  រត់ ពួន បាត់ ទៅ  ឥឡូវ នឹង ស៊ី ក្មេង  គ្មាន អ្វី គ្រាន់ ធ្វើជា បង្អែម  សម្រាប់ លាងមាត់ ខាងក្រោយ »  ។  នៅ ទីបំផុត នោះ  យក្ស សម្រេចចិត្ត ថា « ណ្ហើយ !  អញ ស៊ី ដំរី មុន ចុះ  ទុក ក្មេង ស៊ី ក្រោយ ជា បង្អែម វិញ  ទើប ជ្រះមាត់ ស្រួល ,  ក្មេង នេះ  វា មិន មែន រត់ ពួន ទៅ ឯណា ឡើយ  ទុក ជា វា រត់ ពួន កន្លែងណា ក៏ មិន កំបាំង នឹង ភ្នែក អញ ដែរ ,  វា មកពី ស្រុក ភូមិ របស់ មនុស្សលោក  ចូលមកដល់ ព្រៃ នេះ ម្ល៉េះ ហើយ  វា រត់ ទៅ ណា នឹង រួច »  ទើប យក្ស ចូលទៅ គម្រាម កុមារ ដែល កំពុង ឆ្អើរ ដំរី នោះ ថា  «  វ៉ី អាក្មេង ច្រមក់ !  អាឯង មកពី ណា ?  ដើរ ចេញ ឲ្យ ឆាប់ »  ។  កុមារ ទាំង ពីរ ដើរ ចេញពី ទីនោះ ទៅ  ។
ប៉ុន្តែ  កុមារ បង មាន សេចក្តី ភិតភ័យតក្កមា  ព្រោះ ខ្លួន ស្គាល់ ច្បាស់ជា យក្ស ហើយ  បាន ដឹង ប្រាកដ អំពីសំណាក់ ចាស់ ៗ  គេ និយាយប្រាប់ ថា  « យក្ស ខ្លួន ធំ  មាន ចង្កូម ពីរ  សម្រាប់ ស៊ី មនុស្សលោក »  តែ មិន ចេញ វា ចា ប្រាប់ ប្អូន ឡើយ  ។  ចំណែក ខាង កុមារ ប្អូន គិត ថា  « មនុស្ស នេះ មកពី ណា  រូបរាង ធំ គម្រាំង  ធ្មេញ ធំ ៗ  សស្ងាច ប៉ុន ៗ ចប កាប់  ភ្នែក ឡើង ក្រឡោត ៗ  ក្រហម ត្លែ  ដូច ភ្នែក អាអូត  ស្បែក មុខ ឡើង គ គ្រីត គគ្រាត  ដូច ស្បែក គីង្គក់  ដងខ្លួន ដូច ក្របី ដេក ភក់  សំឡេង ឮ គ្រក់ ៗ  ដូចជា ទឹក ដក់ ក្នុង រន្ធ ឈើ  ដុះ ពុក មាត់  ពុក ចង្កា ស្រមេម ស្រមាម  ដូច បិសាច រាជ ភូត ,  អា នេះ ប្រហែលជា មិន ខ្លាច កោត ញញើតចិត្ត អញ ទេ  បានជា ហ៊ាន មក និយាយ កំហែង អញ ដូច្នេះ ,  មិន អី ទេ !  អាឯង ព្រហើន ហ៊ាន ស៊ី ដំរី »  ។  កុមារ ប្អូន ថយ ចេញ ពី កន្លែង នោះ មិន ឆ្ងាយ ប៉ុន្មាន  ទៅ ឈរ មើល យក្ស ស៊ី ដំរី  តែ ក្នុង ចិត្ត នឹក ខ្នាញ់ ពេក ណាស់  មិន ទាន់ ចេញស្តី  ថា ដូចម្តេច ៗ ឡើយ  គ្រាន់តែ នឹក ក្នុង ពោះ ប៉ុណ្ណោះ  ។  ពេល នោះ យក្ស សួរ ថា  « នែអា ក្មេង តូច !  អាឯង ធ្វើ ដូចម្តេច  បានជា បាន ដំរី នេះ យកមក ឆ្អើរ ?»  ។  ពេល នោះ កុមារ តូច បាន ឱកាស  ក៏ ឆ្លើយតប ទៅ យក្ស វិញ ថា  « ពូឯង សួរ ចង់ ដឹង ធ្វើ អ្វី ?  គិត តែ បរិភោគ ទៅ ចុះ !  កុំ ចាំបាច់ ចង់ ដឹង ហេតុការណ៍ អ្វី ឡើយ »  ។  « យើ !  អាច្រមក់ !  ប្រាប់ ឲ្យ ឆាប់ ៗ  អញ ស៊ី អាឯង ឥឡូវនេះ ហើយ »  យក្ស សួរ គំរាម កុមារ តូច  ។  « អើ !  ដំរី នេះ  វា ដើរ មក ជាប់ ជុច ខ្ញុំ »  កុមារ ឆ្លើយតប នឹង យក្ស  ។  « យីអើ !  អាឯង ធ្វើ ជុច ដូចម្តេច ក៏ ដាក់ ដំរី បាន  អាឯង និយាយ កុហក ទេ ឬ ?  ក្រែង ដំរី វា ស្លាប់ ខ្លួន វា ទេ ដឹង ?  ហើយ អាឯង និយាយ បញ្ឆោត អញ យ៉ាង នេះ ទៅ  មើល អាឯង និយាយ ឲ្យ ត្រង់ កុំ កុហក  តែ កុហក  អញ ស៊ីឯង ទៀត  ឥឡូវនេះ មិន ខាន »  ។  « ខ្ញុំ មិន ចេះ និយាយ កុហក ទេ ,  ពូឯង មើល ចុះ !  ជុច ខ្ញុំ នៅឯណោះ ហ្ន៎ »  ។  « ប្រាកដជា អាឯង ដាក់ ជុច ដំរី នេះ បាន មែន ឬ ?  »  យក្ស សួរ សង្កត់សង្កិន កុមារ  ។  « មែន »  កុមារ ឆ្លើយតប យ៉ាង រហ័ស  ថែមទាំង បាន យក ជុច មក  ហើយ ប្រាប់ យក្ស ថា  « ពូឯង ចង់ ដឹង  ចូល ទៅក្នុង ជុច ខ្ញុំ ល មើល !»  ។  ដោយ ហេតុតែ ការមើលងាយ ថា  « សព្វ បើ ជុច សរសៃ រ៉ើង ៗ ប៉ុណ្ណោះ  អញ គ្រាន់តែ កម្រើក  ក៏ ដាច់ ខ្ទេចខ្ទី ដែរ »  ថា ហើយក៏ ត្បុល ក្បាល ចូល ទៅក្នុង ជុច  ផុត ដៃ ផុត ជើង ទាំងអស់  ស្រាប់តែ ជុច រឹត រួត តឹង ខ្លួន ដូច គេ ចាក់ ស្រែះ  បម្រះ ននៀល បាក់ ឈើ ព្រៃ ល្អឹត ល្អោច  ស្រែក ទ្រហ៊ោររំពង ព្រៃ ,  រឹទ្ធិ យក្ស ដែល ធ្លាប់ ពូកែ យ៉ាងណា  ក៏ ប្របូល យកមក អស់  ថែមទាំង នឹក សូធ្យមន្ត របៀន សិល្បសាស្រ្ត  ដែល ធ្លាប់ ចេះ ធ្លាប់ រៀន មក ប៉ុន្មាន  ក៏ នៅតែ រើ មិន រួច ពី ជុច នោះ  រឹតតែ តឹង ឡើង ៗ  ស្ទើរ នឹង ដាច់ខ្យល់ រក តែ ស្តី និយាយ ស្ទើរតែ មិន រួច  ។  យក្ស ទើប ដឹង ថា « ជុច ក្មេង នេះ  ពូកែ មែន  បើ អញ មិន និយាយ អង្វរ ឲ្យ វា ស្រាយ ជុច នេះ ចេញ ទេ  នឹង ស្លាប់ អសារ ឥត ការ មិន ខាន »  ទើប និយាយ អង្វរ កុមារ ថា  « ឱលោក អើយ !  កាលពី ដើម  ខ្ញុំ មើលងាយ ជុច លោក  ដោយ គិត ឃើញ ថា  មើលទៅ មិន ល្មម នឹង កម្លាំង ខ្ញុំ សោះ ,  ហេតុតែ សេចក្តីមើលងាយ នេះ ហើយ  បានជា ខ្ញុំ ស្ទើរតែ ស្លាប់ ខ្លួន យ៉ាង នេះ ,  ហេតុ នេះ  សូម លោក អាណិត ខ្ញុំ ម្តង ទៅ ចុះ ខុស ម្តង ឆ្គង មួយ ថ្ងៃ  សូម លោក អធ្យាស្រ័យ ឲ្យ តែ រស់ ជីវិត  កុំ ឲ្យ តែ ខ្ញុំ ស្លាប់ »  ។
ឯ កុមារ  បាន ឃើញ យក្ស បម្រះ ននៀល មិន រួច អំពី ជុច របស់ ខ្លួន ហើយ  ថែមទាំង ឮ និយាយ អង្វរ ទៀត  កាំបិត នៅ ដៃ  និយាយ តប ទៅនឹង យក្ស វិញ ថា  « ម៉េច អាឯង ជឿ អញ ទេ ?  ឥឡូវ  មក ធ្វើជា និយាយ អង្វរ ,  ឯ សាច់ ដំរី អញ  ឯង ស៊ីអស់  ហើយ គិត នឹង ស៊ីអញ ទៀត  អាឯង ថ្លើម ធំ ណាស់  អញ មិន យក អង្វរ អាឯង ទេ ,  ល្ងាច នេះ  អញ គ្មាន អ្វី ស៊ី សោះ  ម្តង នេះ អញ ស៊ី ថ្លើម អាឯង ហើយ  ចុះ មក បង !  ទៅ រក កាប់ ឫស្សី មក ធ្វើ ត្រណោត  ដោត ថើ្លម អាខូច នេះ អាំង ស៊ី »  ។  បង ក៏ ចុះ ពី ធ្នោះ មក ទាំងអរភ័យញញីញញ័រ ដល់ មក ជិត ប្អូន ឃើញ យក្ស គួរ  សម្បើម  ក៏ រឹង រឹតតែ ញាប់ញ័រ  ។  ប្អូន និយាយ ថា  « ឈប់ បង !  កុំ ញ័រ ចង់ ស៊ី សាច់ វា ពេក  ឈប់ សិន !  ចាំ ឆ្អិន សិន ,  ហ៎ !  ញ័រ ចង់ អ្វី ទៀត ហើយ !  កុំ ញ័រ អ្វី ពេក  ហើយ ស៊ី ឆៅ មិន ឆ្ងាញ់ ទេ  ហើម ពោះ ពុង ណា៎ បង !»  ។  យក្ស ឮ សម្តី កុមារ និយាយ នឹង បង ដូច្នោះហើយ  រឹង រឹតតែ ភិតភ័យ ស្លុត ព្រលឹង  ហើយនិយាយ អង្វរ កុមារ ទៀត ថា  « ឱ លោក ម្ចាស់ ថ្លៃ អើយ !  សូម លោក អាណិត ខ្ញុំ  យក តែ បុណ្យ ម្តង ទៅ ចុះ ,  ខ្ញុំ នឹង ជូន កន្សែង បក់ កន្សែង បោយ មួយ  ឲ្យ តែ លោក លែង ខ្ញុំ ឲ្យបាន រស់ មាន ជីវិត ,  ត្បិត ខ្ញុំ ជា ស្តេច យក្ស  គ្រប់គ្រង អាណាប្រជានុរាស្រ្ត  បើ លោក ឲ្យ ខ្ញុំ ស្លាប់ ទៅ សម ជា ស្រុក ទេស របស់ ខ្ញុំ អន្តរធាន មិន ខាន  ទាំង កូន ប្រពន្ធ ខ្ញុំ ទៀត  ក៏ ពុំ មាន ទីពឹង »  ។  កុមារ ប្អូន សួរ បញ្ជាក់ យក្ស ថា  « ចុះ ឯង ឲ្យ កន្សែង បក់ កន្សែង បោយ ដល់ យើង  កន្សែង នោះ  បើ បក់ បោយ ទៅ  អាច ឲ្យ សម្រេច ប្រយោជន៍ ដូចម្តេច ខ្លះ ?»  ។  « តាម តែ លោក ចង់បាន អ្វី  បក់ មក  បាន តាម ប្រាថ្នា  បើ ចង់ឲ្យ បាត់ ទៅវិញ  គ្រាន់តែ បោយ ថា  ទៅ វិញ ចុះ  ក៏ ស្រាប់តែ បាត់ អស់ រលីង »  ។  « ប្រាកដជា ឯង ឲ្យ យើង មែន ឬ ?»  ។  « មែន »  ។  « ក្រែង កុហក អញ ទេ ដឹង ?»  ។  « មិន កុហក ទេ លោក »  ។  « បើ កុហក  តើ ឲ្យ យើង ធ្វើ ដូចម្តេច ?  យើង មិន ទុកចិត្ត ទេ  ពីព្រោះ ឯង ជា ស្តេច សោយ រាជ្យ  ក្រែង រួច ពី កណ្តាប់ដៃ យើង ទៅ  បបួល រេហ៍ ពលមក ច្បាំង នឹង យើង វិញ ?  បង !  យក កាំបិត មក ពន្លះ សាច់ វា  អាំងស៊ីសម្រន់ សេចក្តីឃ្លាន ១ ស្របក់  សិន »  ។  បង នោះ នៅតែ មិន ទាន់ បាត់ ភ័យនឹង យក្ស  ។  យក្ស ឮ កុមារ តូច ឲ្យ បង យក កាំបិត  មក ពន្លះ សាច់ ខ្លួន ដូច្នោះ  ក៏ញាប់ញ័រ ស្ទើរ បាត់ ស្មារតី  ហើយនិយាយ អង្វរ កុមារ នោះ ទៀត ថា  « សូម លោក ទុក តែ ជីវិត ឲ្យ ចុះ  ខ្ញុំ នឹង ប្រគល់ រាជ្យ ទាំងអស់ ព្រមទាំង ស្រុក សួយ ទាំងអម្បាលម៉ាន  ជូន លោក ទៀត  ខ្ញុំ សូម រួច តែ ខ្លួន នឹង ភរិយា បុត្រី បុត្រា  ហើយ នៅ ធ្វើជា សេនា រក្សា លោក ទៀត  »  ។  កុមារ ប្អូន ក៏ សួរ បញ្ជាក់ យក្ស ថា  « បើ ឯង និយាយ ទៀង ត្រង់ មែន  ណ្ហើយ !  យើង អត់ទោស ឲ្យបាន ,  តែ យើង មិន ដឹង ថា ឯង ជា ស្តេច សោយរាជ្យ នៅ នគរណា  ចុះ ធ្វើម្តេច ឲ្យ យើង ទៅ តាម យក នគរឯង បាន ?  »  ។  « ឱលោក  មិន សល់ ក្រ អ្វី នឹង អញ្ជើញ ទៅ ឯ នគរ ខ្ញុំ នោះ ទេ  ឲ្យ តែ លោក លែង ខ្ញុំ ចុះ  ខ្ញុំ នឹង ធ្វើ តម្រុយ ជា លំអាន រហូតដល់ទៅ នគរ ខ្ញុំ ឯណោះ  »  ។  « ឯង ធ្វើ តម្រុយ បែប ណា ?»  ។  ខ្ញុំ កាច់ មែក ឈើ ស្រស់ បោះ  ហែរ ៗ  តាម ផ្លូវ ទៅកាលបើ លោកអញ្ជើញ ទៅ  សូម ទៅ តាម មែក ឈើ ដែល ខ្ញុំ កាច់ បោះ នោះ ចុះ  » ។  កុមារ ទាំង ពីរ  ក៏ ព្រម ដោះ យក្ស ចេញ ពី ជុច  ។  ឯ យក្ស បាន រួច ខ្លួន ពី ជុច ហើយ  ក៏ ក្រាប ថ្វាយបង្គំ កុមារ ទាំង ពីរ  ដើរ ទៅ នគរ ខ្លួន វិញ  ហើយ កាច់ មែក ឈើ ជា តម្រុយ  ដើម្បី ជា ទី សម្គាល់ ដល់ កុមារ ទាំង ពីរ ប្រាណ  ឥត មាន កុហក ភូតភរ អ្វី ឡើយ  លុះ ដល់ ទៅ នគរ ហើយ ចូលទៅ និយាយប្រាប់ ពួក ពល សេនា យោធា ទាហាន  ដែល នៅ ចាំ ក្លោងទ្វារ ទាំង  ៧  ជាន់ ថា  « នែវើយ !  ថ្ងៃស្អែក នេះ មាន ក្មេង តូច ៗ ពីរ នាក់  ជា ក្មេង មនុស្សលោក  មកដណ្តើមរាជ្យ អញ  បើ ឯង ឃើញ វា មក ហើយ  ត្រូវ ឃាត់ កុំ ឲ្យ វា ចូល  តែ កុំ ធ្វើ ទុក បុក ម្នេញ វា ឡើយ  គ្រាន់តែ ស្រែក ឃាត់ ប៉ុណ្ណោះ បាន ហើយ  ពីព្រោះ ក្មេង នោះ ពូកែ ណាស់  អម្បាល អញ ដែល មាន រឹទ្ធី  មាន អំណាច ច្បាំង ដណ្តើម យក នគរ ឯទៀត ៗ បាន មក ធ្វើជា ប្រទេស រាជ ទាំង ប៉ុន្មាន  ក៏ វា ដាក់ ជុច អញ ជាប់ ស្ទើរតែ នឹង ស្លាប់ អសារ ឥត ការ,  តែ ពួកឯង រាល់គ្នា ឃាត់ វាល្បង មើល សិន ចុះ បើ វា មិន ខ្លាច ទេ  បើក ផ្លូវ ឲ្យ វា ចូលមក ចុះ »  ។  យក្ស បាន ប្រាប់ គ្រប់ សេនា អ្នក ចាំ ក្លោងទ្វារ ទាំង  ៧  ជាន់ សព្វគ្រប់ ហើយ  ក៏ ចូលទៅក្នុង ប្រាសាទ  សម្ងំ ដេក លក់  ស្រមុក កក្រើក ប្រឹថ ពី  ។  ឯ កុមារ បងប្អូន ទាំង ពីរ នាក់  ក៏ បណ្តើរ គ្នា ទៅ នគរ យក្ស តាម តម្រុយ មែក ឈើ  លុះ បាន ទៅដល់ ហើយក៏ ជួបប្រទះ នឹង ពួក កងទ័ព មួយ កង  ដែល នៅ ចាំ ក្លោងទ្វារ ទាំង ៧  ជាន់ នោះ  កុមារ បង  កាល បាន ឃើញ យក្ស ច្រើន ដល់ ម្ល៉ោះ  ក៏ ភ័យញាប់ញ័រ ស្ទើរ នឹង បាត់ ស្មារតី ,  ប្អូន និយាយ កម្លា បង ឡើង ថា  « នែបង  កុំ ញ័រ ចង់ ពេក !  ឈប់ !  កុំ អាល ចង់ ចាប់ កាប់ ធ្វើបាប វា  ឈប់ ៗ  កុំ ៗ  យើស បង !  ស្ទើរតែ ឃាត់ មិន ឈ្នះ  ណ្ហើយ !  កុំ ញ័រ ចង់ ពេក  វា ខ្លាច បង ឯង ហើយ »  ។  ពួក ទាហាន  យក្ស បាន ឮ កុមារ និយាយ ដូច្នោះ  ក៏ ខ្លាច រួញ ខ្លួន  ឥត ហ៊ាន មាត់ ក អ្វី សោះ  បើក ផ្លូវ ឲ្យ កុមារ ទៅ ដោយ ស្រួល រហូតដល់ទៅ ទ្វារ ក្នុង គម្រប់ ៧ ជាន់  យក្ស ខ្លាច ទាំងអស់  ។  ទើប នាំ បងប្អូន ឡើង ទៅ លើ ប្រាសាទ យក្ស  ឃើញ យក្ស កំពុង ដេក ស្រមុកខ្ទ័រ ប្រាសាទ  ឃើញ ពួកស្រី ស្នំ កំពុងតែ អង្គុយ បក់ ខាងស្តាំ មួយ រយ  ខាង ធ្វេង មួយ រយ  ។  ឯ បង ឃើញ យក្ស ច្រើន សម្បើម ណាស់ ពេក  ក៏ ភ័យ ស្លុត ស្មារតី  ប្អូន ស្រែក ហៅ យក្ស ថា  « នែ !  អា នេះ ក្រោក ឡើង  !  អញ មកដល់ ហើយ ដេក ដល់ ណា ទៀត »  ។  យក្ស ឮ សំឡេង កុមារ តូច ស្រែក ហៅ ខ្លួន  ដែល កំពុង ដេក លក់ ដូច្នោះ  ក៏ ភ្ញាក់ ដឹងខ្លួន ឡើង  ក្រឡេក មើលទៅ  ស្គាល់ ជាក់ ជា កុមារ ម្ចាស់ ជុច  ក៏ ភិតភ័យ មហិមា  ស្ទុះ មក ម្នីម្នា ក្រាប ថ្វាយបង្គំ កុមារ តូច ទាំង ពីរ  ហើយ ប្រាប់ ពួកស្រី ស្នំ ដែល កំពុង អង្គុយ គាល់  ប្រើ ឣា មាត្យ ឲ្យ ហៅ ពួក សេនាបតី  នាហ្មឺន សព្វ មុខ មន្រ្តី  ព្រាហ្ម ព្រឹទ្ធ  បុរោហិត  បណ្ឌិត ក វី  ឲ្យ ចូលមក ក្នុង បុរី យ៉ាង ឆាប់ វៃ ៗ  ។  លុះ ពួករាជ សេវកាមាត្យ មក ជួបជុំគ្នា សព្វគ្រប់ ហើយ  យក្ស ស្រែក ប្រកាស ថា  « អ្នក រាល់គ្នា ចូរ ក្រាប ថ្វាយបង្គំ ស្តេច មនុស្ស ទាំង ពីរ នាក់ នេះ  ហើយ ត្រូវ គោរព កោត ខ្លាច យកចិត្តទុកដាក់ ឲ្យ ដូចជា ខ្លួន អញ  ត្បិត អញ ប្រគល់ រាជ្យ  ឲ្យ ស្តេច មនុស្សលោក នេះ សោយ រាជ្យ ហើយ  ។  អញ សូម រួច តែ ខ្លួន ប៉ុណ្ណោះ ទេ ,  ឯ អ្នក ទាំងអស់ ត្រូវ នៅ ជ្រក ក្រោម ម្លប់ បុណ្យ ស្តេច មនុស្សលោក នេះ ចុះ »  ។  ពួករាជ សេវកាមាត្យ ទាំងអស់  ក្រាប ថ្វាយបង្គំ កុមារ ទាំង ពីរ គ្រប់ គ្នា  ឥត មាន នរណា មួយ  ហ៊ាន និយាយ ថា ដូចម្តេច ឡើយ  ។
យក្ស ក៏ បាន រៀប ពិធី អភិសេក ជា ឯកមង្គល  ប្រជុំ ពួក ពល យោធា ជា អនេក ប្រការ  ហើយ ប្រគល់ធីតា របស់ ខ្លួន ឲ្យ ជា មហេសី  ។  ប៉ុន្តែ កុមារ ប្អូន មិន សោយរាជ្យ ខ្លួនឯង ទេ  ឲ្យ បង សោយ រាជ្យ វិញ  ព្រោះ យល់ឃើញ ថា  បង បាន ចិញ្ចឹម បីបាច់ថែរក្សា ខ្លួន  ។  កុមារ ទាំង ពីរ  សឹង នៅ ជាសុខសប្បាយ ក្នុង នគរ យក្ស នោះ  រហូត អវសាន កាលទៅ ហោង  ។
គិត គ្រប់ សព្វ ដោយ ផ្លូវ  ក្តី ចន្លោះ កុំ បី មាន
ប្រជុំ រឿង ព្រេង ខ្មែរ ភាគ ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>