
រឿង អាសំគម បាញ់ លលក
មាន មនុស្ស ម្នាក់  ជា កូន នៃ អ្នក ត្រកូល ក្រីក្រ ,  បុរស នេះ  តាំងពី ចម្រើន ធំ ឡើង  គ្មាន រកស៊ី អ្វី សោះ  ខំប្រឹង សង្វាត តែ ខាង ការបរបាញ់  ទាល់តែ ស្ទាត់ជំនាញ ,  បើ បុរស នោះ បាញ់ តម្រង់ សត្វ ណា  ចង់ឲ្យ ត្រូវ ក្បាល  ត្រូវ ក  ឬ ទ្រូង  រមែង ត្រូវ តាម បំណង ,  តែ រូបឆោម លោម ពណ៌ បុរស នោះ  អាក្រក់ មាឌ ស្គម កំព្រឹង  សក់ ក្រញាង  មុខ ក្រញុះ  អ្នកស្រុក គេ ដាក់ ឈ្មោះ ហៅ ថា  « អាសំគម បាញ់ លលក »  ព្រោះ វា តែង ដើរ បាញ់ លលករាល់ ថ្ងៃ  ។
ថ្ងៃ មួយ  អាសំគម បាញ់ លលក  លីស្នា ដើរ ទៅ ស្វែងរក បាញ់ លលក  បាន ប្រទះឃើញ ភូមិ សេដ្ឋី ១  មាន ដើមឈើ ដុះ ត្រសាយ ត្រសុំ ដង្គំ ដង្គោល  ជា ទីលំនៅ នៃ បក្សី មាន លលក ជាដើម  ។  សេដ្ឋី នោះ ជា អ្នក សម្បូណ៌ សំបុក សម្បត្តិ  ព្រមទាំង មាន កូនក្រមុំ ពីរ នាក់ ផង  ។  អាសំគម បាញ់ លលក  លីស្នា ដើរ សរសៀរ តាម របង ភូមិ សេដ្ឋី  ក៏ ជួប ជា កូនស្រី សេដ្ឋី ទាំង ពីរ បណ្តើរ គ្នា លេង តាម សួនច្បារ  ក្នុង ភូមិ របស់ ខ្លួន  ដ៏ ដេរដាស ដោយ ផ្កា រីក ស្គុស ស្គាយ ផ្សាយ ក្លិន ក្រអូប ឈ្ងុយឈ្ងប់  នៅពេលព្រឹក ព្រហាម ។ អាសំគម បាញ់ លលក ដើរ សរសៀរ តាម ភូមិ  ងើយ មើល លើ  ក្រែង មាន សត្វ លលក ទំនៅ ចុង ឈើ  ។  កាលបើ អាសំគម បាញ់ លលក  ងាក ភ្នែក ចុះ ឡើង  ចោល កន្ទុយ ភ្នែក ទៅក្នុង ភូមិ ,  ខ្សែភ្នែក ក៏ រត់ ទៅ ប៉ះទង្គិច នឹង រូបរាង នាង ក្រមុំ ទាំង ពីរ  ដែល ប្រកបដោយ គ្រឿង តែងប្រាណ  មាន លំអស្រស់ ស្រងៅ  ទាំង មាន ព្រលឹង សាច់ ទ្រលុកទ្រលន់  នាំឲ្យ ភ្ញាក់ កន្ទ្រាក់ ដួងចិត្ត ប្រុស នៅ វេលា ឃើញ ដំបូង  ។  ឯ អាសំគម បាញ់ លលក  គ្រាន់តែ ចោល ភ្នែក ទៅ ប៉ះ រូប នាង នោះ ភ្លាម  ក៏ ស្រឡាំងកាំង ភាំង ស្មារតី  ភ្លេច ខ្លួន  ជ្រុះ ទាំង ស្នា ទាំង ព្រួញ ដល់ ដី  ។  អាសំគម បាញ់ លលក  តាំងពី បាន ឃើញ កូន សេដ្ឋី  ក៏ ស្រឡាញ់ ជាប់ ក្នុង ចិត្ត  នឹក ឥត ភ្លេច  ហើយក៏ ទៅដល់ ផ្ទះ  ថ្លែង ប្រាប់ ឪពុក ម្តាយ  និយាយ នឹង ម្តាយ ឲ្យ ទៅដណ្តឹង កូន សេដ្ឋី ឲ្យ  ។  ម្តាយ និយាយ នឹង កូន ថា  « នៃ កូន !  ម្តេច ក៏ ឯង ទៅ ស្រឡាញ់  កូន សេដ្ឋី អី ចេះ !  បើ ឯង ក្រីក្រ ភោគសម្បត្តិ  ទាំង រូប ឯង ទៀត ក៏ អាក្រក់  មិន សម នឹង កូន គេ  ធ្វើ ម្តេច គេ នឹង ឲ្យ ឯង  ?»  អាសំគម បាញ់ លលក  ក៏ និយាយ នឹង ម្តាយ ថា  « ម៉ែ !  បើ ម៉ែ មិន ទៅដណ្តឹង ឲ្យ ខ្ញុំ ទេ  ខ្ញុំ ក៏ អស់ ឃើញ មុខ ម៉ែ ,  ម៉ែ ក៏ លែង បាន ឃើញ មុខ ខ្ញុំ  តាំងពី ថ្ងៃ នេះ ទៅ ហើយ  »  ។
ម្តាយ ដែល មាន ចិត្ត អាណិត កូន  ឮ កូន និយាយ ដូច្នោះ  ក៏ ស៊ូ កាត់ កេរ្តិ៍ខ្មាស  ទៅ និយាយ ស្នើ ការនឹង សេដ្ឋី ៗ  ក៏ តប វិញ ថា  « ខ្ញុំ ឥត បើ ស្អប់ខ្ពើម អី កូន នាង ទេ  ប៉ុន្តែ កូន ខ្ញុំ ៗ  នឹង ឲ្យ ពុំ បាន  ត្បិត មិន ទាន់ គ្រប់ ការ,  ណ្ហើយ នាង !  ប៉ុណ្ណេះ ទុក ជាស្រេច ចុះ  កុំបាច់ទៅ មក ទៀត »  សំដី ប៉ុណ្ណេះ  ជា សំដី បង្វែង ដាន មិន ចង់ឲ្យ  ។  ម្តាយ អាសំគម បាញ់ លលក  ទញ់ តុះ គំនិត រក ឧបាយកល និយាយ ទៀត គ្មាន  ក៏ លា សេដ្ឋី ត្រឡប់ ទៅ ផ្ទះ ប្រាប់ កូន  ។  អាសំគម បាញ់ លលក  គ្រាន់តែ ម្តាយ ប្រាប់ ដូច្នោះ ភ្លាម  ក៏ ផ្លាស់ ទឹកមុខ ក្រៀមក្រំ  អង្គុយ ត្របោម ក្បាល ជង្គង់  ដកដង្ហើម ឃូរ ៗ  បាយ លែង នឹក  ទឹក លែង ស្រេក ចេះតែ នឹកមមៃ ៗ  ហាក់ដូចជា កូន សេដ្ឋី នៅ ចំពោះមុខ ស្រស់ ៗ  ដោយ កម្លាំង សេចក្តីស្នេហា ខ្លាំង ពេក  ហើយ បែរជា មិន បាន ដូច បំណង  ។  នៅ វេលា ដែល អាសំគម បាញ់ លលក ចូល ដេក  ក៏ ចូលទៅ ទាំង នឹក អាល័យ ទៅជា ម មើ  ស្រែក ច្រៀង ទាំង យប់ ថា៖
« ឆោម អើយ ឆោម ឆើត ទាំង ពីរ ប្រាណ  ធ្វើ ម្តេច នឹង បាន មក កៀក កើយ
ឲ្យ ដូចជា ពូក និង ខ្នល់ ខ្នើយ  បើ ម៉្លេះ ទៅ ហើយ អស់ សង្ឃឹម »  ។
អាសំគម បាញ់ លលក  ទុក ជា ដឹង ថា  គេ លែង ឲ្យ ហើយ ដូច្នោះ  លុះ ព្រឹកឡើង  ក៏ នៅតែ លី ស្នា  និង ស្ពាយ បំពង់ ព្រួញ  ដើរ ទៅ សំដៅ ភូមិ សេដ្ឋី រាល់ ថ្ងៃ ឥត ខាន សោះ  ពួន ចាំលបមើល កូន សេដ្ឋី  ។
ថ្លែង ពី បុរស ម្នាក់ ទៀត  ជា កូន អ្នក មាន សម្បត្តិ  ទាំង រូបឆោម នោះ ក៏ ស័ក្តិសម  ទឹកមុខ ឡើង ស្រស់បំព្រង  ជា ទី ពេញ ចំណង់ នៃ ស្រ្តី ភាព  ។  បុរស នោះ ក៏ ស្រឡាញ់ កូន សេដ្ឋី នោះ ដែរ  លុះ ទៅដណ្តឹង  សេដ្ឋី ក៏ មិន ព្រម ឲ្យ  ។  បុរស នោះ  ទុក ជា ដឹង ថា គេ មិន ព្រម ឲ្យ  ក៏ នៅតែ លបមើល កូន សេដ្ឋី រាល់ ថ្ងៃ  ។  ជួន ជា ពេល មួយ  បុរស នោះ ក៏ ទៅ អាសំគម បាញ់ លលក ក៏ ទៅ  ហើយ បាន ជួបគ្នា  អាសំគម បាញ់ លលក សួរ ថា  « អ្នក ឯង ទៅ ណា ?»  ។  បុរស នោះ ឆ្លើយ ថា  « ខ្ញុំ មកលបមើល កូន សេដ្ឋី  »  ឆ្លើយ ហើយ សួរ ថា  « ចុះ ឯង មក ធ្វើ អ្វី ដែរ ?  »  ។  អាសំគម បាញ់ លលក ថា  « ខ្ញុំ ក៏ មក មើល កូន សេដ្ឋី ដែរ »  ។  បុរស នោះ ថា  « យើ ! រាង នេះ  អួត ឯង ចង់បាន កូន សេដ្ឋី ផង !  ប៉ុន អម្បាល រូប ខ្ញុំ  គេ នៅតែ មិន ឲ្យ »  ។  អាសំគម បាញ់ លលក ថា  « បង ឯង ចាំ មើល  ខ្ញុំ យក ទាល់តែ បាន »  ។
ជួនជា ថ្ងៃ នោះ  សេដ្ឋី ប្តី ប្រពន្ធ នាំគ្នា ទៅ វត្ត  នៅតែ កូនក្រមុំ ពីរ នាក់ ចាំ ផ្ទះ  ។  អាសំគម បាញ់ ល លក ដឹង ដូច្នោះ  កំពុងតែ គិត រក ឧបាយ  ក៏ ជួន ជា ក្រឡេក ទៅ ឃើញ សត្វលលក មួយ ទំនៅ ចុង ឈើ មុខ ផ្ទះ សេដ្ឋី  ។  អាសំគម បាញ់ លលក  បាន ឱកាស ក៏ យឺត ស្នាបាញ់ ឮ សូរ ក្លឹង បាប់  ស្រាប់តែ លលកទ ធាក់ ជើង  ទទះ ស្លាប នៅ ទីធ្លា មុខ ផ្ទះ  ។  លំដាប់ នោះ  កូនក្រមុំ សេដ្ឋី ម្នាក់ ចុះ ទៅ ដី  ឃើញ លលក នោះ ហើយ  ក៏ ស្រែក ប្រាប់ បង ថា  « អ្នក បង !  អ្នកណា បាញ់ លលក ធ្លាក់ មក នេះ ?  »  ថា ហើយក៏ រើសល លក ទៅ  ។  អាសំគម បាញ់ លលក ធ្វើ ដូចជា មិន ដឹង  ដល់ គេ បោច រួចហើយ  ស្រាប់តែ ឡូឡារកលលក  ដែល ខ្លួន បាញ់ នោះ ថា  « នរណា លួច លលក អញ ទៅ ណា ?  តែ អញ រកឃើញ មុខ ជា ប្តឹង រាជការ ឲ្យ យក ទៅ ដាក់ គុក ពុំ ខាន  »  ។  នាង ក្រមុំ ទាំង ពីរ នាក់  ឮ ដូច្នោះ ក៏ ភ័យ ស្រែក ប្រាប់ ថា  « លលកបង ឯង ខ្ញុំ យកមក នេះ ហើយ  »  ។  អាសំគម បាញ់ លលក ស្តីគំរាម ថា  « ម្តេច ក៏ ហ៊ាន លួច លលក អញ  ត្រូវ យកមក ឲ្យ អញ  »  កូនស្រី សេដ្ឋី ក៏ យកលលកមក ឲ្យ  ។  អាសំគម បាញ់ លលក ថា  « ទេ !  លលក អញ នៅ រោម នៅ ស្លាប  ឥឡូវ នាង ឯង យក ទៅ បោច រោម ស្លាប អស់ ហើយ  ក្រែង តែ អាំង ឲ្យ ឆ្អិន ឲ្យ អញ បាន អញ យក  ។  « នាង ក្រមុំ ទាំង ពីរ នាក់  ក៏ យក ទៅ អាំង  ឆ្អិន ហើយ យកមក ឲ្យ  ។  អាសំគម បាញ់ លលក ថា  « នរណា ស៊ី តែ សាច់លលក  ក្រែងតែ មាន ស្រា ផឹក ផង  ទើប ស៊ី កើត »  ។  នាង ទាំង ពីរ នាក់  ហេតុតែ ខ្លួន ជា ស្រី ប្រកបដោយ សេចក្តីភ័យ ច្រើន  ក៏ ទៅ យក ស្រា មក ឲ្យ  ឲ្យ មួយ ពែង ហើយ ថា មួយ ពែង ទៀត ទាល់តែ ស្រវឹង ដួល ដេក លើ ផ្ទះ នោះ ទៅ  ។  ឯ នាង ក្រមុំ ទាំង ពីរ នាក់ គិត គ្នា ថា  « បើ យើង បណ្តោយ ឲ្យ វា នៅក្នុង ទី ហ្នឹង  តែ ឪ ម៉ែ មកវិញ ឃើញ  យើង មុខ ជា មាន រឿង  « គិត ហើយ  មិន ដឹង យក ទៅ ណា  ក៏ នាំគ្នា សែង អាសំគម បាញ់ លលក  យក ទៅ លាក់ ក្នុង ផ្ទះ  ។  ដល់ ពេល យប់  អាសំគម បាញ់ ល លក ដឹងខ្លួន  ក៏ ស្រែក ថា  « មូស ខាំ ណាស់  »  ។  កូន សេដ្ឋី ភ័យ  ក្រែង ឪពុក ដឹង  ក៏ នាំគ្នា សែង ទៅ ដាក់ ក្រោម គ្រែ ដេក របស់ ខ្លួន  ។  អាសំគម បាញ់ លលក ស្រែក ទៀត ថា  « សង្កើច ខាំ ណាស់  »  ។  នាង ទាំង ពីរ នាក់ ក៏ លើក មក ឲ្យ ដេក លើ គ្រែ  ក្នុង មុង ជាមួយ  ដោយ គិត ថា  វា ស្រវឹង ស្រា  នឹង ធ្វើ អ្វី !  ។  ពេល នោះ  អាសំគម បាញ់ លលក បាន ឱកាស  ក៏ តាំង លូក ប្រឡែង ស្ទាប អង្អែល  ដោយ សេចក្តីស្រឡាញ់ ដរាបដល់ បាន រួម ដំណេក  ជាមួយនឹង នាង ក្រមុំ ទាំង ពីរ នាក់ នោះ ទៅ  ។
ចេះ ដប់ មិន ស្មើប្រសប់ មួយ
ប្រជុំ រឿង ព្រេង ខ្មែរ ភាគ ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>