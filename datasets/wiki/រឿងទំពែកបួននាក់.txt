
រឿង ទំពែក បួន នាក់
កាល មួយ នោះ  មាន បុរស ម្នាក់ រកស៊ី ចិញ្ចឹម ជីវិត ដោយ យក ស្លឹក ត្នោត មក ចាក់ ស្មុកលក់ ។  ថ្ងៃ មួយ បុរស នោះ ឡើង ទៅ លើ ចុង ត្នោត ដើម្បី ចាក់ ស្មុក ។  ក្នុង ពេល ដែល វា អង្គុយ នៅ ទីនោះ  វា ចាក់ ស្មុក បណ្ដើរ ហួច បណ្ដើរ យ៉ាង រីករាយ  វា គិត ថា  « អញ ត្រូវតែ មាន អ្នក បំរើ ម្នាក់ សំរាប់ ធ្វើការ អោយ អញ !  ដូចនេះ  កាលណា អញ ចាក់ រួច អញ នឹង លក់ ស្មុក នេះ បាន លុយ ច្រើន ។  បន្ទាប់មក ទៀត  អញ ចាក់ ស្មុក អោយ កាន់តែ បាន ច្រើន ឡើង ៗ  លុះត្រាតែ បាន លុយ ច្រើន សំរាប់ លោះ ខ្ញុំ ម្នាក់ មក បំរើអញ ! ។
កំពុងតែ សប្បាយ និង គំនិត ដែល បាន ខ្ញុំ បំរើមក ធ្វើការអោយ  វា ក៏ ពោល ថា  « បើ អា ខ្ញុំ បំរើ នេះ វា មិន ខំ ធ្វើការ ទេ  អញ នឹង ធាក់ វា ចេញ យ៉ាង នេះ  យ៉ាង នេះ នែ!»  ដោយ ភ្លេច គិត ថា  ខ្លួន វា នៅ កន្លែងណា  វា ក៏ លើក ជើង ម្ខាង ធាក់ យ៉ាង ខ្លាំង ទាល់តែ ភ្លាត់ស្នៀត ធ្លាក់ ពីលើ ចុង ត្នោត ។  សំណាង ល្អ  វា ចេះ ស្រវា ចាប់ បាន ធាង ត្នោត ទាន់  ហើយក៏ តោង នៅតែ ក តោក ៗ ស្រែក ថា « ជួយ ផង ៗ  !»  នៅ ពេល នោះ ហ្ម ដំរី ម្នាក់ ជិះ ដំរី មកដល់  ដោយ លឺ សំរែក សុំ អោយ ជួយ ពី ខាងលើ  វា ក៏ ងើប មើលឃើញ ចៅ ចាក់ ស្មុក កំពុង តោង ធាង ត្នោត  ។  ចៅ ចាក់ ស្មុក ស្រែក អង្វរ  « ជួយ ដាក់ ខ្ញុំ ចុះ ! ខ្ញុំ សុខចិត្ដ បំរើ អ្នក អស់ មួយ ជីវិត »  ភ្លាម នោះ ម៉ ដំរី សំដៅ ទៅ ដើម ត្នោត  ក្រោកឈរ លើ ខ្នង ដំរី ឈោង ចាប់ ជើង ចៅ ចាក់ ស្មុក  ។  ដោយ ទំងន់ ជើង គាត់ ឈរ សង្កត់ ទៅលើ ខ្នង ដំរី  ដំរី ក៏ នឹក ថា  ម្ចាស់ វា អោយ សញ្ញា ថា  ទៅ មុខ  ដំរី ក៏ ដើរ ចេញ ទៅ  ទុក ចៅ ចាក់ ស្មុក អោយ នៅ តោង ធាង ត្នោត និង  ហ្ម ដំរី តោង ជើង ចៅ ចាក់ ស្មុក ។  ឥឡូវ អ្នក ទាំង ពីរ ស្រែក ថា  « ជួយ ផង !  ជួយ ផង !»  ពេល នោះ មាន មនុស្ស ទំពែក បួន នាក់ ដើរ មកដល់ ។  ដោយ បាន លឺ សំរែក អោយ ជួយ  អ្នក ទាំង បួន ក៏ ឈប់ ស្រលាំងកាំង  ចៅ ចាក់ ស្មុក  និង  ហ្ម ដំរី ស្រែក ថា « ជួយ សង្រ្គោះ ផង !  ជួយ សង្រ្គោះ ផង !  យើងខ្ញុំ សន្យា ថា នឹង បំរើ លោក ទាំងអស់ គ្នា អស់ មួយ ជីវិត ។
មនុស្ស ទំពែក ទាំង បួន នាក់ មាន អំណរ អរ ជាខ្លាំង  ដោយ គិត ថា គេ នឹង បាន ខ្ញុំ បំរើ ពីរ នាក់ យ៉ាង ងាយ ។  អ្នក ទាំង បួន ស្រែក ថា  « តោង សិន !»  រួច គេ ក៏ រត់ ទៅ យក សំនាញ់ មួយ បន្ទាប់មក គេ យក ជើង សំនាញ់ មក ចង ជាប់  នឹង ក រៀង ៗ ខ្លួន ហើយ កាន់សន្ធឹង សំនាញ់ ក្រោម ដើម ត្នោត  រួច ស្រែក ថា  « ទំលាក់ ខ្លួន មក  យើង ចាំ ត្រង អ្នក ហើយ !  » ។
លឺ ដូច នោះ  ចៅ ចាក់ ស្មុក លែង ដៃ ពី ធាង ត្នោត  វា  និង  ហ្ម ដំរី  ក៏ ទំលាក់ ខ្លួន មក ចំ កណ្ដាល សំនាញ់  ទំងន់ វា  និង  ហ្ម ដំរី ធ្វើអោយ មនុស្ស ទំពែក ទាំង បួន នាក់  ងោក ទៅ មុខ រៀង ៗ ខ្លួន  ក្បាល ទាំង បួន ក៏ ជល់ គ្នា យ៉ាង ខ្លាំង ធ្វើអោយ បែក ក្បាល ស្លាប់ ភ្លាម ៗ ទៅ  រីឯ ចៅ ចាក់ ស្មុក  និង  ហ្ម ដំរី ក៏ ដើរ ចេញ ទៅ  ដោយ ឥត គ្រោះថ្នាក់ ហើយ សាកសង គ្នា យ៉ាង សប្បាយ ។
ប្រជុំ រឿង ព្រេង ខ្មែរ
ប្រជុំ រឿង ព្រេង ខ្មែរ របស់ មណ្ឌល វប្បធម៌ ខ្មែរ នៅ ស្វីស
</doc>