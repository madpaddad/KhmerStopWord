
រឿង ភូមិ ស្តី បិទ មាស
រឿង  ភូមិ ស្ដី បិទ មាស  ( នៅ ខេត្ត កំពង់ធំ )  ប្រជុំ រឿង ព្រេង ខ្មែរ  ភាគ  ៦  ទំព័រ  ៩៣  -  ៩៦  នៅក្នុង ឃុំ ត្រពាំង ឫស្សី  ស្រុក កំពង់ស្វាយ  ខេត្ត កំពង់ធំ  មាន ភូមិ មួយ  ឈ្មោះ ភូមិ ស្ដី បិទ មាស  តាំង នៅ តាម មាត់ ស្ទឹង ,  បានជា មាន នាម ថា  ភូមិ ស្ដី បិទ មាស  ដោយ មាន រឿង ព្រេង ដំណាល ថា  ៖  កាល កន្លងជា យូរអង្វែង ឆ្នាំ មកហើយ  មាន មេ ធ្នស់ មួយ គ្រួ  គឺ ប្ដី ប្រពន្ធ  និង  កូនក្រមុំ មួយ  មាន រូប ស្រស់ ឆើតឆាយ ,  សំចត នៅ ព្រែក  ធ្វើ នេសាទ នៅក្បែរ ខ្ទម អ្នកតា ដើម ស្ដី  ។  ការនេសាទ  របស់ មេធ្នោះ នេះ  ចេះតែ ចម្រើន រៀងរាល់ ឆ្នាំ  រហូត ទាល់តែ បាន ក្លាយទៅជា អ្នក មាន ទ្រព្យសម្បត្តិ ស្ដុក ស្ដម្ភ  ដោយ របរ នេសាទ របស់ ខ្លួន  ។  តំបន់ នោះ  ជា តំបន់ មាន មូស ច្រើន ជា អនេក ,  ថ្ងៃ មួយ  នៅពេល ទៀប ពេល យប់ មេធ្នស់  បាន ជួបជុំ នឹង គ្រួសារ ខ្លួន ផង  និង  កូន ឈ្នួល ខ្លួន ផង  ក៏ និយាយ ទៅកាន់ កូន ឈ្នួល ជា ពាក្យ លេង ថា  :  ក្នុង បណ្ដា អ្នក ទាំងអស់ គ្នា  មាន អ្នកណា អាច ហ៊ាន ដេក ហាល មូស  ១  យប់ ទេ  ។  ពេល នោះ  មាន កូន ឈ្នួល កំលោះ ម្នាក់  ប្រកបដោយ រូបឆោម  និង  ប្រាជ្ញា ឈ្លាសវៃ  បាន ឆ្លើយ ទទួល ខ្លួន ថា  :  " ខ្ញុំ ហ៊ាន "  បើ ខ្ញុំ ដេក ហាល មូស  ១  យប់ បាន  តើ លោក ដង្ខៅ ឲ្យ អ្វី ខ្ញុំ  ។  មេធ្នស់  បែប អន់ចិត្ត  ក៏ និយាយ តប ទៅវិញ ថា  :  អាចោល ម្សៀត  ឯង ចេះតែ អួត  គេ និយាយ សួរ ឯណា នោះ ក៏ ឯង រ៉ាប់រង ដែរ  ។  កូន ឈ្នួល កំលោះ នោះ ក៏ និយាយ តប វិញ ថា  :  " បើ ខ្ញុំ អួត នោះ  សុំឲ្យ ដង្ខៅ ភ្នាល់ ជាមួយ ខ្ញុំ ទៅ  ហ៊ាន ដាក់ អ្វី ក៏ ហ៊ាន ដែរ "  ។  ដង្ខៅ  រឹតតែ ខឹង  និយាយ ថា  " អញ ដាក់ របស់ ទ្រព្យ ដែល អញ មាន ទាំងអស់  អញ ចុះចេញ តែ ខ្លួន ទេ  ឲ្យ តែ ឯង ហ៊ាន ឲ្យ អញ ចង ឯង  ទុក ហាល មូស អស់  ១  យប់ ទល់ ភ្លឺ ,  ចុះ បើ ឯង ពុំ ហ៊ាន  ឬ  ទ្រាំ មិន បាន វិញ  តើ ឯង សុខចិត្ត នៅ បម្រើ អញ អស់ មួយ ជីវិត ឬ  ?  កូន ឈ្នួល ឆ្លើយ ថា  ខ្ញុំ សុខចិត្ត ធ្វើ ,  តែ បើ ដង្ខៅ សុខចិត្ត  ត្រូវ ឲ្យ កូនក្រមុំ ដង្ខៅ មក ខ្ញុំ ទៀតផង  កាលបើ ខ្ញុំ ឈ្នះ  ។  ដង្ខៅ  ថា  អញ សុខចិត្ត ,  មិន ខ្លាច ទេ ,  បើ ដូច្នេះ  ត្រូវ ពពួក កម្មករ ទាំងអស់  ចាប់ វា ចង ភ្លាម ឲ្យ ជាប់ នឹង ដើម ស្ដី  ក្រោយ ខ្ទម អ្នកតា នេះ ចុះ  អញ សុខចិត្ត ហើយ ,  អញ ចង់ ឈ្នះ អា នេះ ម្ដង ,  កម្មករ ទាំងអស់ គ្នា ត្រូវ ធ្វើ បន្ទាល់ អញ ផង  ។  កូន ឈ្នួល នោះ  ក៏ សុខចិត្ត ឲ្យ គេ ចង នឹង ដើម ស្ដី  ។  ដល់ គេ ទាំងអស់ គ្នា  ត្រឡប់មក លំនៅ វិញ  កូន ឈ្នួល កំលោះ នោះ  ក៏ បន់ស្រន់ អ្នកតា  ដែល នៅ ទីនោះ ថា  " សូមឲ្យ លោកតា ជួយ ខ្ញុំ ផង  ខ្ញុំ បានជា ជ្រុល ភ្នាល់ ជាមួយ ដង្ខៅ ធ្នស់ ទៅ ហើយ  សូម កុំ ឲ្យ មាន មូស ខាំ ខ្ញុំ ឲ្យ សោះ  សូមឲ្យ ខ្ញុំ បាន រស់ ជីវិត  ហើយ ឲ្យបាន កូនក្រមុំ មេធ្នស់  និង  មាន ទ្រព្យសម្បត្តិ ,  បើ បាន ដូច ប្រាថ្នា មែន  ខ្ញុំ សន្យា ថា  នឹង ទិញ មាស មក បិទ ដើម ស្ដី នេះ  តាំងពី គល់ រហូតដល់ ចុង  ហើយ ធ្វើ ខ្ទម គ្រឿង ឈើ ប្រក់ ក្បឿង ថ្វាយ លោក អ្នកតា ទៀតផង "  ។  ចំណែក មេធ្នស់  នឹក ថា  ៖  អាកូន ឈ្នួល  ដែល វា ហ៊ាន ឲ្យ ចង វា ហាល មូស នេះ  មុខ ជា នឹង ស្លាប់ ដោយ មូស ខាំ  ដោយ សោះ ឈាម មិន ខាន  ។  តែ បើ វា ទ្រាំ មិន បាន  វា ហៅ ឲ្យ ស្រាយ ពាក់កណ្ដាល អាធ្រាត្រ នោះ  វា មុខ ជា នៅ ធ្វើ ខ្ញុំ បម្រើ អញ អស់ មួយ ជីវិត មិន ខាន  ។  នៅ ពេល យប់ នោះ  អ្នកតា ដើម ស្ដី  លេង បៀ ចាញ់ អ្នកតា ឯទៀត  យក មូស ទៅ សង គេ អស់ ,  មូស ដែល ធ្លាប់ តែ មាន  ដូចជា គេ បាច អង្កាម  ក្លាយទៅជា ស្ងាត់ ឈឹង  ឥត សេសសល់ បន្តិចបន្តួច ឡើយ  ហើយ ឈ្នួល នេះ ទៀត  ក៏ គ្មាន មូស ខាំ បន្តិច សោះ ដែរ  ដោយ ហេតុតែ វា មាន និស្ស័យ  ត្រូវ ជា គូ ព្រេង ជាមួយ កូនក្រមុំ មេធ្នស់  ហើយ ត្រូវ វា ឡើង ធ្វើជា អ្នក មាន ផង  ។  លុះ ភ្លឺ ឡើង  ដង្ខៅ ធ្នស់  និង  កូន ឈ្នួល ឯទៀត នឹក ថា  " អា កូន ឈ្នួល ដែល ចង នៅ ដើម ស្ដី នោះ  វា ស្លាប់ ស្រេច ទៅ ហើយ "  ក៏ បបួលគ្នា ដើរ ទៅ មើល  ស្រាប់តែ ឃើញ អានោះ  សើច ដាក់ ដង្ខៅ  និង  កូន ឈ្នួល ឯទៀត ទៅ វិញ  ។  ពេល នោះ  អ្នក ឃើញ ទាំង ប៉ុន្មាន ក៏ កោត ស្ញប់ស្ញែង  ខ្លាច អំណាច កូន ឈ្នួល នោះ គ្រប់ គ្នា  ។  ដង្ខៅ  នឹក អស់ សង្ឃឹម  និយាយ នឹង កូន ឈ្នួល ឯទៀត ថា  :  កិច្ចសន្យា ដែល អញ បាន និយាយ គ្នា ពី ល្ងាច នោះ  ឥឡូវនេះ  ទុក ជា កូន ឈ្នួល នេះ ឈ្នះ អញ ហើយ  ត្រូវ អញ លើក ទ្រព្យសម្បត្តិ  និង  កូនក្រមុំ អញ ផ្សំ ផ្គុំ ឲ្យ វា "  ។  ក្នុង ថ្ងៃ ដដែល នោះ  មេធ្នស់  ឲ្យ កាប់ ជ្រូក  មាន់  ទា  ធ្វើ ម្ហូប អាហារ រៀបការ កូន ឈ្នួល  និង  កូនក្រមុំ របស់ ខ្លួន  រួច ប្រគល់ ទ្រព្យសម្បត្តិ  និង  មុខរបរ ដង្ខៅ ធ្នស់  ឲ្យ កូនប្រុស - ស្រី កាន់កាប់ តទៅ  ។  ដង្ខៅ នោះ  ក៏ នាំ ប្រពន្ធ ចុះចេញ ទៅ នៅ លំនៅ ដើម វិញ  ។  ដង្ខៅ ធ្នស់ ថ្មី  ( ប្ដី ប្រពន្ធ )  និយាយ គ្នា ថា  :  " យើង ត្រូវ ឲ្យ គេ ទិញ មាស សន្លឹក មក បិទ ដើម ស្ដី  ហើយ ធ្វើ ខ្ទម ឲ្យ អ្នកតា  តាម ដែល បង បាន បន់ស្រន់ បួងសួង "  ។  លុះ ធ្វើស្រេច ហើយ  អ្នកតា ទីនោះ  ក៏ មាន ឫទ្ធានុភាព ពូកែ  ហើយ មិន ត្រឹមតែ មេធ្នស់ ប៉ុណ្ណោះ ទេ  ដែល គោរព  ទោះបី អ្នកស្រុក  ឬ អ្នកដំណើរ នានា តាម ដងស្ទឹង  ក៏ គោរព អ្នកតា នោះ  យក ជា ទីពឹង ពំ នាក់ ដែរ  ។  អ្នកតា នោះ ក៏ មាន ឈ្មោះ ថា  " អ្នកតា ដើម ស្ដី បិទ មាស "  តាំងពី ត្រឹម នោះ មក  ។  តែ សម័យ ឥឡូវនេះ  ដើម ស្ដី នោះ  ងាប់ បាត់ ទៅ ហើយ ,  ឯ ខ្ទម  ដែល មេធ្នស់ ធ្វើ នោះ  ក៏ ពុក បាក់បែក បាត់ ទៅ ហើយ ដែរ ,  នៅសល់ តែ កន្លែង ដើម ស្ដី  និង  ខ្ទម អ្នកតា ប្រក់ ស្បូវ ប៉ុណ្ណោះ  ។  ព្រោះ ហេតុ ដូច រៀបរាប់ នេះ  បានជា ភូមិ នៅ តាម មាត់ ស្ទឹង  ក្បែរ ខ្ទម អ្នកតា ទាំងអស់  បាន ជាប់ ឈ្មោះ ថា  :  " ភូមិ ដើម ស្ដី បិទ មាស "  ហៅ ក្លាយ មក ត្រឹមតែ  " ភូមិ ស្ដី បិទ មាស ,  ជាប់ រហូតមកដល់ សព្វ ថ្ងៃ នេះ ឯង  ។
</doc>