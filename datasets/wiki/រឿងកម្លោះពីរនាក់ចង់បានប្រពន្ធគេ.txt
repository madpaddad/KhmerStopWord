
រឿង កម្លោះ ពីរ នាក់ ចង់បាន ប្រពន្ធ គេ
មាន រឿង មួយ ថា  មាន បុរស ម្នាក់  មាន ប្រពន្ធ ល្អ  ទើបតែ រៀបការ ថ្មី ៗ  បណ្ដើរ គ្នា ទៅ សួរញាតិ  មាន កម្លោះ ពីរ នាក់  បាន ឃើញ  ក៏ ស្រឡាញ់ ចង់បាន  វា គិត ថា  «  យើង ធ្វើ ដូចម្ដេច នឹង បាន អេះ  ?  ។  ចៅ ម្នាក់  ឆ្លើយ ថា ងាយ ទេ  ឯង គិត ទៅ រក ខ្ចី រទេះ គោ មក បរ  ប៉ុន្តែ ឯង មិន ស្គាល់ អញ  បើ អញ សួរ ឯង ៗ  កុំ ប្រាប់ ថា រទេះ  ចូរ ឯង ប្រាប់ ថា ចន្ទោល  ថា នឹម ទៅ វិញ  ។  ទើប កម្លោះ ម្នាក់ ទៅ ខ្ចី រទេះ គេ មក បរ ឲ្យ ជួប នឹង បុរស បណ្ដើរ ប្រពន្ធ  នោះ ដើរ មកដល់ ,  ក៏ កម្លោះ ម្នាក់ នោះ វា សួរ ថា  «  នែ អ្នក  !  អញ្ជើញ មក អាយ  ឈប់ និយាយ គ្នា លេង បន្តិច សិន  »  ។  បុរស ការប្រពន្ធ ថ្មី  ក៏ ចូលទៅ អង្គុយ លេង  ។  លុះ កម្លោះ ម្នាក់  បររទេះ មកដល់ វា ធ្វើជា សួរ ថា  «  នេះ ហៅ អ្វី  ?  អ្នក  !  ។  បុរស ប្ដី ប្រពន្ធ  ឆ្លើយ ប្រាប់ ថា  «  គេ ហៅ រទេះ ។  មែន ឬ អ្នក  ?  ។  បុរស នោះ ថា  «  មែន  » ។  «  បើ មែន អ្នក ហ៊ាន ភ្នាល់ នឹង ខ្ញុំ ទេ » ។ បុរស នោះ សួរ ថា  «  អ្នកឯង មាន ទ្រព្យ អ្វី ភ្នាល់ នឹង យើង  ?  ។  កម្លោះ នោះ ថា  «  បើ ខ្ញុំ ចាញ់  ខ្ញុំ នៅជា ខ្ញុំ អ្នក  បើ ខ្ញុំ ឈ្នះ  «  សុំ តែ ប្រពន្ធ អ្នក  »  ។  បុរស នោះ គិត ថា  ប្រាកដជា គេ ហៅ រទេះ មែន នឹង ខ្លាច អ្វី  ក៏ ព្រម ភ្នាល់ នឹង គេ ទៅ  ។  ទើប កម្លោះ ដែល ឈរ  សួរ ទៅ អ្នកបរ រទេះ ចង្អុល ទៅ សួរ ទៅ ចន្ទោល ,  កម្លោះ អ្នកបរ រទេះ ប្រាប់ ថា  «  នេះ គេ ហៅចន្ទោល » ។  ចង្អុល សួរ ទៅនឹម ថា  «  នេះ គេ ហៅ នឹម  »  ។  «  នេះ គេ ហៅទូក  »  «  នេះ គេ ហៅទ្រាយ  »  «  នេះ គេ ហៅប្រែក  »  «  នេះ គេ ហៅ កង់  »  «  នេះ គេ ហៅ ខ្នង កង់  »  «  នេះ គេ ហៅត្រពង  »  ដល់ ឆ្លើយ រួច សព្វគ្រប់  កម្លោះ នោះ សួរ ទៅ បុរស ជា ប្ដី ថា «  ឥឡូវ  គេ មិន ហៅ រទេះ ទេ  បើ ដូច្នោះ តើ អ្នក ឯង ព្រម ចាញ់ យើង ឲ្យ ប្រពន្ធ មក យើង ឬ ម្ដេច  ?  បុរស ជា ប្ដី នោះ មិន ព្រម ,  ដល់ ប្រកែក ទៅ មិន ឈ្នះ គេ ៗ  ដណ្ដើម យក ប្រពន្ធ ទៅ បាន  ។  បុរស នោះ មិន សុខចិត្ត ទៅ ប្ដឹង ចៅក្រម ៗ  ឲ្យ ទៅ កោះ ចៅ ទាំង ពីរ នោះ មក ជំនុំ,  កម្លោះ ទាំង ពីរ នាក់ នោះ វា សូក ចៅក្រម ៗ កាត់សេចក្ដី ថា  «  ត្រូវ ចាញ់ គេ ហើយ  ត្រូវ ឲ្យ ប្រពន្ធ ទៅ គេ ហើយ  »  ។  បុរស នោះ ខឹង ណាស់  ត្បិត គេ យក ប្រពន្ធ ទៅ បាន  ដើរ ផង  យំ ផង ,  ដើរ បន្តិច ទៅ ប្រទះ សុភាទន្សាយ ៗ សួរ ថា  «  ថ្វី បានជា យំ បង  ?  »  ៗ  បុរស នោះ ប្រាប់ តាម ដំណើរ សព្វគ្រប់  ។  សុភាទន្សាយ ថា  «  បើ ដូច្នោះ បង ឯង កុំ ភ័យ  រក តែ ចេក មក ឲ្យ យើង ស៊ី សិន  យើង ទៅ ជួយ ជំនុំឲ្យបាន ប្រពន្ធ មកវិញ  »  ។  បុរស នោះ អរ ណាស់  ខំ ទៅ រក ចេក មក ឲ្យ សុភាទន្សាយ ៗ  ស៊ី ចេក រួចហើយ  ដើរ ទៅ ជាមួយ បុរស នោះ  ទៅដល់ សួរ ចៅក្រម ថា  «  លោក កាត់សេចក្ដីគេ នោះ  តើ ដូចម្ដេច ខ្លះ  ?  » ។  ចៅក្រម  ឆ្លើយ ប្រាប់ តាម ដំណើរ សព្វគ្រប់  ។  សុភាទន្សាយ ថា  «  លោក កាត់សេចក្ដី  មិន ទាន់ អស់ ទេ  បើ ដូច្នេះ ខ្ញុំ សូម កាត់សេចក្ដី នេះ ផង  ឲ្យ សុខចិត្ត ទាំង ពីរ ខាង  »  ។  សុភាទន្សាយ  សួរ កម្លោះ ដែល យក ប្រពន្ធ គេ មក នោះ ថា  «  អ្នក ទាំង ពីរ នាក់ កាល ភ្នាល់ គ្នា ថា ដាក់ អ្វី  ?  »  ។  បុរស នោះ ឆ្លើយ ថា  «  ដាក់ ប្រពន្ធ  »  ។  សុភាទន្សាយ  សួរ ទៅ កម្លោះ នោះ ថា  «  ត្រង់ណា ហៅ ប្រពន្ធ  »  បើ អ្នក រកឃើញ យក ទៅ ចុះ  បើ រក មិន ឃើញ ទេ  ឲ្យ ប្រពន្ធ ទៅ គេ វិញ ទៅ » ។  កម្លោះ នោះ ចាប់ ត្រង់ ដៃ ,  សុភាទន្សាយ ប្រាប់ ថា  នេះ គេ ហៅថា ដៃ ទេ  វា ចាប់ ត្រង់ ជើង  សុភាទន្សាយ ថា  «  នេះ គេ ហៅ ជើង ទេ  »  វា ចាប់ ត្រង់នេះ  ក៏ ថា មិន មែន ,  ត្រង់ នោះ ក៏ ថា មិន មែន  ហើយ ប្រាប់ ថា រួម ទាំងអស់ គ្នា ទៅ ទើប គេ ហៅ  «  ប្រពន្ធ  »  ឯរទេះ ក៏ ដូចគ្នា គឺ គេ ហៅ ចន្ទោល  នឹម  ទូក  ទ្រាយ  ប្រែក  ធ្នង់  ត្រពង  រួម ទាំងអស់ នេះ ទៅ  ទើប ហៅ ថា «  រទេះ »  បើ ដូច្នេះ  ឯង យក ប្រពន្ធ គេ  មិន បាន ទេ  ឲ្យ មក គេ វិញ  »  ។  សុភាទន្សាយ ឲ្យ កម្លោះ នោះ  យក ប្រពន្ធ មកវិញ ។  សុភាទន្សាយ ស្ដី ឲ្យ លោក ចៅក្រម ថា  «  បង កាត់សេចក្ដី នេះ ស៊ី តែ សំណូក គេ  គ្មាន ត្រង់ តាម ព្រះច្បាប់ សោះ  »  ។  បុរស នោះ ប្រាប់ ប្រពន្ធ មកវិញ  ក៏ អរ ណាស់  លើក ដៃ សំពះ សុភា ទន្សាយ ថា  «  លោក បង កាត់សេចក្ដី នេះ  ពេញ ហៅ ត្រង់ ហើយ  ឲ្យ លោក បាន សម្បត្តិ សួគ៌ និព្វាន  »  ។
ប្រាជ្ញ ឯង  ឲ្យ ក្រែងប្រាជ្ញ គេ
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>