
រឿង ព្រេង ទាក់ទង និង ទំនៀមទំលាប់ ចោះ ត្រចៀក កូនស្រី
តាម ទំនៀម ពី បុរាណកាល មក ក្មេងស្រី ៗ សុទ្ធតែ ចោះ ត្រចៀក គ្រប់ ៗ គ្នា ទាំងអស់ ។  រហូតមកដល់ សម័យ  បច្ចុប្បន្ន នេះ  ក៏ នៅតែ ធ្វើ ចំពោះ ត្រចៀក ដែរ  គឺ គេ ចោះ ត្រចៀក ទុក សំរាប់ ពាក់ គ្រឿងអលង្កា ផ្សេង ៗ  មាន  កាវ  ក បិត  ទំហូ  ជាដើម  ។  ឯ ក្មេងប្រុស ៗ មិន មាន ចោះ ត្រចៀក ទេ  ។  រឿង នេះ ខ្ញុំ បាន ដឹង ពីសំណាក់ ដូន ចាស់ ម្នាក់  ឈ្មោះ  មាស  នៅ ភូមិ ពោធិ ដូត អស់  គាត់ បាន ស្លាប់ ប្រហែល  ១៨ ឆ្នាំ ហើយ  ( ២ ) ។  ដើម ឡើយ ខ្ញុំ សួរ គាត់ ថា  “ យាយ  !  ហេតុ ដូច មេច ក៏ ប្រហោង ត្រចៀកយាយ ធំ ម្លេះ ?  តើ យាយ ពាក់កាវ  ប៉ុន្មាន ទៅ ?  ”  យាយ មាស ឆ្លើយតប វិញ ថា  “ ចៅ ឯង មិន ទាន់ ដឹង ទេ  ចាស់ ៗ ជំនាន់ យាយ  គេ មិន សូវ ពាក់កាវ ទេ  គឺ គេ ពាក់ តែ ត្រសាល់  ឯត្រសាល់ នោះ  បើ អ្នក  មាន ទ្រព្យសម្បត្ដិ ច្រើន គេ ធ្វើ ដោយ មាស ប្រាក់  ឬ ភ្លុក ។  ឯ អ្នកក្រសម្បត្ដិ ទ្រព្យ គេ ធ្វើ ដោយ ឈើ ពាក់ សោះ តែ ទំនេរ  ត្រចៀក ណ៎ា ចៅ ! ។  អាស្រ័យ ការពាក់  ត្រសាល់ នេះ  ទើប បានជា ត្រចៀកយាយ យារ ធ្លាក់ចុះ  ហើយ មាន ប្រហោង ធំ  ដូច្នេះ ឯង ។  ត្រសាល់ នេះ រាង ប៉ុន មេដៃ  មាន សណ្ឋាន ប្រហែល និង ត្រសាល់ អំបោះ សព្វ ថ្ងៃ នេះ ដែរ  តែ ល្អ ជាង  ព្រោះ  មាន ឆ្លាក់ ក្បូរ ក្បាច់ នៅ ត្រង់ កញ្ចាំង  ( មុខ )  ។  ព្រោះ ហេតុតែ មាន រាង រៅ ដូចគ្នា និង ត្រសាល់ អំបោះ  ទើប គេ ហៅ  វា ថា  “ ត្រសាល់ ”  ដែរ ។  តែ ក្មេងស្រី ៗ ជំនាន់ ដើម  គេ ពាក់ គ្រឿងអលង្កា ម្យ៉ាង ហៅ ថា  “ កន្ទួត ”  ។  កន្ទួត មាន  កញ្ចាំង ដូចជា  “ កាវទង ត្រង់ ”  សព្វ ថ្ងៃ នេះ ដែរ  តែ ឥត មាន ត្បូង ទេ ។  នៅ ត្រង់ កន្លែង ដាក់ ត្បូង  គេ ធ្វើ រាង ដូច ផ្លែ កន្ទួត  ហើយ ធ្វើ ក្រវិល មូល មួយ សំរាប់ ដោត ក្នុង រន្ធ ត្រចៀក ចោះ  ។  កន្ទួត នោះ គេ ធ្វើ ដោយ មាស  ឬ ទង់ ហ្វ៊ា  ។  ទំនៀម  ចោះ ត្រចៀក នេះ  មាន រឿង ព្រេង មួយ ដំណាល ថា  ៖  កាលពី កន្លងទៅ យូរយារ ណាស់ មកហើយ  មាន កុដុម្ពី ក៏ ម្នាក់  ជា អ្នក មាន ទ្រព្យសម្បត្ដិ ស្ដុកស្ដម្ភ  មាន ខ្ញុំ កំដរ ស្រី ប្រុស ជាច្រើន  មាន មាស ប្រាក់ កែវ កង ពិទូរ្យ សូរ្យ កាន  សព្វ បែប  យ៉ាង  ។  កុដុម្ពី ក៏ នោះ ក៏ មាន ចិត្ដ ក្បត់  និង ភរិយា របស់ ខ្លួន  ហើយ ទៅ សហាយស្មន់ និង ខ្ញុំ បំរើ ស្រី ម្នាក់ ។  លុះ យូរ ទៅ  ប្រពន្ធ ដើម ដឹង រឿង  តែ មិន ដឹង ធ្វើ ម៉េច និង ធ្វើបាប ខ្ញុំ បំរើ ស្រី នោះ បាន ។  ថ្ងៃ មួយ កុដុម្ពី ក៏  មាន ដំណើរ ទៅ ស្រុក ក្រៅ  ពេញ មួយ ថ្ងៃ  ប្រពន្ធ ដើម បាន ឱកាស ក៏ នាំ ទាសី ដទៃ ទៀត របស់ ខ្លួន  ទៅ ចាប់ នាង ស្រី ជា សហាយ របស់ ប្ដី នោះ  មក ធ្វើបាប  វាយដំ ច្រំ ធាក់  និង ជេរ បញ្ចោរ ច្រាស ឆ្អេះ យ៉ាង អស្ចារ្យ  រួច យក ដែក គោលមក បោះ ត្រង់ ចុង ស្លឹក ត្រចៀក  ទាំង ពីរ របស់ នាង នោះ  ហើយ ទុកចោល នៅលើ ផ្ទះ នោះ ទៅ  ។  លុះ វេលា ល្ងាច  កុដុម្ពី ក៏  ត្រលប់ មកពី ស្រុក ក្រៅ វិញ  ឃើញ ដូច្នេះ ក៏ សួរ ទៅ នាង សហាយ នោះ ថា  “ យ៉ាងម៉េច !  បានជា គេ យក ដែក គោល បោះ ស្លឹក ត្រចៀក ដូច្នេះ ?”  ។  នាង ក៏ ឆ្លើយ ប្រាប់ តាម ដំណើរ សព្វគ្រប់  ។  ប្ដី ក៏ ដក ដែក  គោល ចេញ រក ថ្នាំ លាប ស្រួលបួល ហើយ  ឱ្យ ទៅ នៅ ផ្ទះ មួយ  ឆ្ងាយ ពី គ្នា  ។  ចាប់តាំងពី ថ្ងៃ នោះ មក  នាង សហាយ នោះ មាន សេចក្ដីអៀនខ្មាស់ គេ ជាច្រើន  ព្រោះ ត្រចៀក ខ្លួន មាន  ស្នាម ប្រហោង ។  នាង ចេះតែ និយាយ និង ប្ដី ថា  ឱ្យ ជួយ ធ្វើ យ៉ាងណា ដើម្បីឱ្យ បាត់ ស្នាម ប្រហោង ត្រចៀក នាង ។  កុដុម្ពី ក៏ ធានា រាប់ រង ថា  នឹង រក មធ្យោបាយ ធ្វើឱ្យ បាត់ ស្នាម  ហើយ ឱ្យ បាន ល្អ ទៀតផង  ។  នៅ យប់ មួយ  កុដុម្ពី  ក៏ ដេក សញ្ជឹង គិត ឃើញ ថា  បើ អញ យក មាស ទៅ ឱ្យ ជាង រចនា ធ្វើជា របស់ អ្វី មួយ មាន របៀប ដូច ដែក គោល  ហើយ  យកមក ឱ្យ នាង ពាក់ បិទ ត្រង់ រន្ធ ស្នាម នោះ  ប្រហែល និង បាន ល្អ  ។  លុះ គិត ហើយ  ទើប កុដុម្ពី ក៏ ចាត់ ឱ្យ ជាង ធ្វើ បាន ដូច  បំណង  ដោយ បង្គាប់ឱ្យ ធ្វើ មាន កញ្ចាំង ដាំ ត្បូង ពេជ្រ  រំលេច ដោយ ក្បាច់ រចនា ផ្សេង ៗ  យ៉ាង ល្អ វិចិត្រ គួរឱ្យ ចង់បាន  ។  នាង សហាយ ក្រោយ ដែល បាន ពាក់ ដែក គោល មាស ដាំ ត្បូង ពេជ្រ  ក៏ ឃើញ មាន  លម្អ ប្លែក  នាំឱ្យ នាង មាន ចិត្ដ រីករាយ  យ៉ាង ក្រៃលែង  ។  លុះ ថ្ងៃ ក្រោយមក  នាង ប្រពន្ធ ដើម បាន ឃើញ ត្រចៀក នាង សហាយ ដែល ខ្លួន បោះ ដែក គោល នោះ  មាន ពន្លឺ ភ្លឺ ផ្លេក ៗ គួរឱ្យ ស្រលាញ់ ក៏ សួរ នាង នោះ ថា  “ នាង បាន អ្វី មក ពាក់ នៅ ត្រចៀក នោះ ក៏ ល្អ ម្លេះ ?” ។  នាង សហាយ  ឆ្លើយ ថា  “ ខ្ញុំ ពាក់ ដែក គោល ដាំ ត្បូង ពេជ្រ  ជំនួស ដែក គោល ដែល អ្នក បាន បោះ កាលពី ថ្ងៃ មុន នោះ ”  ។  នាង ប្រពន្ធ  ដើម បាន ដឹង ហើយ  ក៏ រក មធ្យោបាយ ចោះ ត្រចៀក ខ្លួន  ហើយ ឱ្យ ជាង ធ្វើ ដែក គោល ដាំ ត្បូង ពេជ្រ ពាក់  ដូច នាង ប្រពន្ធ  ចុង ដែរ  ។  ចាប់តាំងពី សម័យ នោះ មក  ស្រី ៗ ឯទៀត ក៏ នាំគ្នា ចោះ ត្រចៀក កូនស្រី  តាំងពី នៅ ក្មេង តូច ៗ ទុក សំរាប់  ពាក់ គ្រឿងអលង្កា ផ្សេង ៗ  ជាប់ រហូតមកដល់ សព្វ ថ្ងៃ នេះ  ។
</doc>