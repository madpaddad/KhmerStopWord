
រឿង ព្រេង ភ្នំ វរវង្ស សូរវង្ស
រឿង  ព្រេង ភ្នំ វរវង្ស សូរវង្ស  ( នៅ ខេត្ត កំពង់ស្ពឺ )  ប្រជុំ រឿង ព្រេង ខ្មែរ  ភាគ  ៦  ទំព័រ  ១១៣  -  ១២៩  ឮ សូរ ឈ្មោះ  ភ្នំ វរវង្ស សូរវង្ស  យើង សព្វ ថ្ងៃ ដូចជា ងឿង បន្តិច ដែរ  ព្រោះ នឹក ទៅ  ពុំ ធ្លាប់ បាន ឮ ឈ្មោះ នេះ  នៅ ទីណា  ឲ្យ ជាក់ច្បាស់ សោះ  លើកលែងតែ អ្នក ចាស់ទុំ  ហើយ ធ្លាប់ នៅជិតខាង ទីកន្លែង នោះ ផ្ទាល់ តែម្ដង  ។  តាមពិត  ឈ្មោះ  " ភ្នំ វរវង្ស សូរវង្ស "  មាន ជាប់ នៅក្នុង រឿង ព្រេង យើង  គឺ គេ សំគាល់ យក ភ្នំ វែង អន្លាយ ចាប់តាំងពី ក្នុង ខេត្ត កំពង់ស្ពឺ  រហូតដល់ ដី ខេត្ត កោះកុង សព្វ ថ្ងៃ  ។  បើ និយាយ ឲ្យ ចំទៅ ទៀត  គឺ ភ្នំ  " គិរីរម្យ "  នេះ ឯង  ។  ឈ្មោះ គិរីរម្យ  ជា នាម ថ្មី  ទើបតែ ប្រតិស្ឋាន ឡើង  រវាង ឆ្នាំ  ១៩៣០  ប៉ុណ្ណោះ  ដូច្នេះហើយ  បាន ជា អ្នកផង  តែង ឆ្ងល់ ថា  ឈ្មោះ  " គិរីរម្យ "  មិន សម ជា ឈ្មោះ ពី បរម បុរាណ សោះ  សម តែ ជា នាម ថ្មី  ដែល អ្នក ចេះ ភាសា បាលី  ទើបតែ សន្មត ឡើង  ។  មតិ នេះ  យល់ ត្រូវ ណាស់  ព្រោះ តាម ឯកសារ ដែល មាន ខ្លះ  នៅ ក្រុម ជំនុំទំនៀមទម្លាប់  និង  តាម ការសាកសួរ ចាស់ ៗ  ដែល នៅ ចេះ ចាំ រឿង នេះ  បាន បញ្ជាក់ ថា  ពី ដើម  ភ្នំ គិរីរម្យ  ទាំងមូល  រួមបញ្ចូល ទាំង ភ្នំ ជិតខាង ផង  អ្នកស្រុក ហៅ ថា  " ភ្នំ វរវង្ស សូរវង្ស "  ទាំងអស់  ។
ទើបតែ ក្នុង រវាង  គ.ស.  ១៩៣០ – ៣១  ប៉ុណ្ណោះ  ទើប មាន នាម ថា  " គិរីរម្យ "  នេះ កើតឡើង  ។  ដើមហេតុ នាំឲ្យ កើត ឈ្មោះ ថ្មី នេះ  គឺ កាល នោះ  ព្រះករុណា ព្រះបាទ សម្ដេច ព្រះមុនីវង្ស  ទ្រង់ បាន យាង ទៅ លំហែ ព្រះកាយ  នៅលើ ខ្នងភ្នំ ត្រង់ ទីនោះ  ហើយ ព្រះអង្គ ទ្រង់ សព្វ ព្រះទ័យ នឹង ទេសភាព  អាកាសធាតុ  នៅ ទីនេះ  ទើប ទ្រង់ ប្រទាន នាម ថ្មី ថា  " គិរីរម្យ "  ដែល បាន ន័យ ថា  " ភ្នំ ជា ទីរីករាយ "  ជាប់ រហូតមក 2,  ប៉ុន្តែ នាម នេះ  សំគាល់ តែ ត្រឹម ខ្នង ភ្នំ មួយ កន្លែង នេះ ឯង ,  ដូច្នេះ  បានជា ខ្នង ភ្នំ ផ្សេង ៗ  នៅជិតខាង  សុទ្ធតែ មាន នាម ដោយឡែក ៗ  ទៅ ទៀត  ដូច ភ្នំ កូន សត្វ ,  ភ្នំកម្មជ្ជវាត ,  ...  ។
រីឯ ឈ្មោះ ដើម  ដែល អ្នកស្រុក ធ្លាប់ ហៅ ថា  ភ្នំ វរវង្ស សូរវង្ស នោះ  គឺ សំដៅ យក តួ ជួរ ភ្នំ ទាំងមូល  ហើយ គេ មាន ទាំងចាំ រឿង ព្រេងនិទាន  ពី ឈ្មោះ ភ្នំ នេះ  ដូចតទៅ  ៖  សេចក្ដី ដំណាល ថា  :  កាលពី ព្រេង នាយ  មាន ព្រះរាជា  ១  ព្រះអង្គ  ព្រះនាម ព្រះបាទ សូរិយា  សោយរាជ្យ នៅ ក្រសន់ នគរ  ។  ព្រះមហាក្សត្រ នេះ  មាន ព្រះអគ្គ មហេសី ពីរ ព្រះអង្គ គឺ  :  ទី  ១  ព្រះនាម វង្ស ធ្យា  មាន ព្រះរាជ បុត្រ ពីរ ព្រះអង្គ គឺ  :  វរវង្ស  និង  សូរវង្ស ,  ទី  ២  ព្រះនាង មន្ទា  មាន ព្រះរាជ បុត្រ  ១  ព្រះអង្គ គឺ  វៃវង្សា  ។  ចាប់តាំងពី ព្រះរាជ បុត្រ  ៣  ព្រះអង្គ  មាន ព្រះជន្ម ពេញ វ័យ កាលណា  ព្រះនាង មន្ទា  ជា មហេសី ចុង  កើតមាន សេចក្ដីច្រណែន ឈ្នានីស  ដោយ ខ្លាច រាជ្យសម្បត្តិ ធ្លាក់ ទៅ លើ ព្រះរាជ បុត្រ នៃ មហេសី ដើម  ។  ដូច្នេះ  ព្រះនាង មន្ទា  ក៏ រក រឿង ញុះញង់ បំបែកបំបាក់ រៀងរាល់ ថ្ងៃ  ។  ថ្ងៃ មួយ  ព្រះរាជកុមារ សូរវង្ស  និង  វរវង្ស  នាំ បងប្អូន ដើរលេង កម្សាន្ត តាម ទីធ្លា ,  ស្រាប់តែ នាង មន្ទា  ចាប់ ព្រះរាជ កុមារ ទាំង ពីរ  យកមក គាម ជាប់ នៅ ចន្លោះ ភ្លៅ  ហើយ ស្រែក ចៅរ៉ៅ ប្រាប់ ឲ្យ អ្នកផង ឮ ថា  :  ព្រះរាជ កុមារ ទាំង ពីរ  ប្រមាថ មើលងាយ ខ្លួន  ហ៊ាន មក ចាប់ ធ្វើការ មិន គប្បី  ចំពោះ មាតា ចុង ទាំង កម្លាំង  ។  ព្រះបិតា  បាន ឃើញ ដូច្នោះ  ខ្ញាល់ យ៉ាង ខ្លាំង  ហើយ បញ្ជា ឲ្យ ពេជ្ឈឃាដ នាំយក កុមារ ទាំង ពីរ ទៅ សម្លាប់  ដោយ ឥត បាន ពិចារណា  ។  ប៉ុន្តែ ដោយ បុណ្យ បារមី នៃ ព្រះរាជ កុមារ  ក្នុង ពេល ដែល ពេជ្ឈឃាដរៀប នឹង សម្លាប់  ព្រះនាង វង្ស ធ្យាជា មាតា  បាន ទៅ ទាន់  អង្វរ ពេជ្ឈឃាដ សុំ កុំ ឲ្យ សម្លាប់  ពេជ្ឈឃាដ មាន ចិត្ត មេត្តា  ក៏ ជួយ ពង្វេះ គេច ចេញ ពី ព្រះនគរ  ព្រះមាតា បាន ទាំង ប្រគល់ឲ្យ ព្រះរាជ កុមារ  នូវ ព្រះទម្រង់ រាជ្យ មួយ ៗ  ម្នាក់ ផង  ហើយ សន្យា ថា  :  ដល់ គម្រប់  ១០  ឆ្នាំ  ឲ្យ វិល មក ព្រះនគរ វិញ  ។  ព្រះរាជ កុមារ ទាំង  ២  ពង្ស  បាន ទទួល បណ្ដាំ ព្រះមាតា  ហើយ យាង កាត់ ព្រៃ ព្រឹក្សា ផ្សងព្រេង តាម វាសនា ,  ដោយ ទ្រង់ អស់ ព្រះកាយ ពល ខ្លាំង  ក៏ ទ្រង់ ផ្ទំលក់ ក្រោម ម្លប់ ឈើ  នា ព្រៃ ដ៏ ស្ងាត់ ជ្រងំ  ។  លំដាប់ នោះ  ព្រះឥន្ទ្រាធិ រាជ  បាន ទត យល់ ព្រះរាជ កុមារ ភ្លាម  ក៏ និម្មិត ជា មាន់ ស  ១  ខ្មៅ  ១  ចុះ មក រកស៊ី  នៅក្បែរ ព្រះរាជ កុមារ  ហើយនិយាយ ថា  ៖  “ ខ្ញុំ ជា មាន់ ខ្មៅ  បើ អ្នកណា បាន ស៊ី សាច់ ខ្ញុំ  កន្លងតែ  ៧  ឆ្នាំ  នឹង បាន សោយរាជ្យ "  ។  “ ចំណែក ខ្ញុំ ជា មាន់ ស  ក៏ ដូច្នោះ ដែរ ,  បើ អ្នកណា បាន ស៊ី សាច់ ខ្ញុំ  កន្លងទៅ តែ  ៧  ខែ  នឹង បាន សោយរាជ្យ "  ។  មាន់ ទាំង ពីរ  ជជែកគ្នា ហើយ  ជល់ គ្នា នៅ ចំពោះ ព្រះភក្ត្រ ព្រះរាជ កុមារ រហូតដល់ ស្លាប់ រៀង ខ្លួន  ។  ព្រះរាជ កុមារ ទាំង ពីរ  នឹកឆ្ងល់ ក្នុង ព្រះទ័យ ខ្លាំង ណាស់  ហើយ ដោយ ឃ្លាន អាហារ ខ្លាំង ពេល ផង ,  សូរវង្ស  ក៏ រើស យក មាន់ ស  ឯវរវង្ស ជា ប្អូន  ក៏ រើស យក មាន់ ខ្មៅ  យក ទៅ ចម្អិន សោយ ដោយ សុខសាន្ត  ។  លុះ សោយ សាច់ មាន់ នោះ រួចហើយ  ព្រះរាជ កុមារ ទាំង  ២  ពង្ស  ក៏ ធ្វើដំណើរ ទៅ ទៀត  អស់ រយៈកាល  ៧  ខែ គត់  បាន ដល់ ទៅ សាលាសំណាក់ មួយ  នៅក្នុង ព្រៃ  នានគរគន្ធ ពបុរី  ហើយ សម្រាក នៅ ទីនោះ  ។  និយាយ ពី នគរ នេះ  ក្រោយ ដែល ព្រះរាជា សោយទិវង្គត ទៅ  នា ម៉ឺន  សេនា មាត្យ  រៀបចំ ធ្វើ ការផ្សង រក អ្នក មាន បុណ្យ  ដើម្បី គ្រងរាជ្យ សម្បត្តិ នៅ ប្រទេស ខ្លួន  ។  កាល ដែល បាន រៀប ក្បួន ស្រេច ហើយ  ក៏ ធ្វើដំណើរ ចេញ ទៅ  ដោយ ឲ្យ រាជគ ជេន្ទ្រ ដែល តាំង បុស្ស បុក នៅមុខ គេ បង្អស់  ហើយ អធិដ្ឋាន ថា  :  បើ អ្នកណា ជា អ្នកមាន បុណ្យ  សូមឲ្យ រាជគ ជេន្ទ្រ នេះ  ឈប់ ភ្លាម នៅ ចំពោះមុខ អ្នកមាន បុណ្យ នោះ  ។  កាល ដែល រាជគ ជេន្ទ្រ  មកដល់ សាលាសំណាក់  ដែល ព្រះរាជ កុមារ ទាំង ពីរ កំពុង ផ្ទំលក់  ក៏ ឈប់ នៅ ស្ងៀម ,  ក្រុម សេនា មាត្យ  នាំគ្នា ឡើង ទៅ លើ សាលា  ហើយ សូម យាង ព្រះរាជ កុមារ នាម សូរវង្ស  ឲ្យ យាង ទៅគ្រង រាជសម្បត្តិ នៅ គន្ធ ពបុរី នោះ  ។  ព្រះរាជ កុមារ  ពុំ ព្រម ទទួល សោះ  ដោយ ប្រកែក ថា គ្មាន សមត្ថភាព  តែ សេនា មាត្យ មិន ព្រម  នាំគ្នា បី ត្រកង លើក ដាក់ លើ បុស្ស បុក  ហើយ ហែ ទៅកាន់ រាជធានី  ។  ព្រះកុមារ  នឹក អាល័យ ដល់ វរវង្ស ជា ប្អូន ខ្លាំង ណាស់ ,  សុំឲ្យ សេនា មាត្យ យក វរវង្ស ជា ប្អូន ទៅ ផង  តែ គេ ពុំ ព្រម យក  ។  លុះ ទៅដល់ ព្រះនគរ  ក៏ រៀបចំ ព្រះរាជ អភិសេក សូរវង្ស  ជាមួយ ព្រះនាង សបុប្ផា  ជា ព្រះរាជ បុត្រី នៃ ព្រះអតីត មហាក្សត្រ នគរ នេះ  និង  ថ្វាយ រាជ្យ ជា ព្រះមហាក្សត្រ ដោយ សុខសាន្ត  ។  ចំណែក ព្រះរាជ កុមារ វរវង្ស  កាល ក្រោក ឡើង បាត់ ព្រះរៀម ពុំ ឃើញ  ក៏ ទ្រង់ ព្រះកន្សែង ព្រួយ ព្រះរាជ ហឫទ័យ យ៉ាង ខ្លាំង  ដើរ ស្រែក ដង្ហោយ ហៅ ពាសពេញ ព្រៃ  តែ មិន ឃើញ សោះ  ។  វរវង្ស  អស់សង្ឃឹម  មិន ដឹង ទៅ រក ឯណា  ក៏ យាង កាត់ ព្រៃ តាមដាន ជើង ដំរី រាជ នោះ  ទៅដល់ វាំង នៃ ព្រះរៀម  សុំ អ្នកយាម ទ្វារ ចូល តាម ទៅ រក  តែ គេ ពុំ ព្រម ឲ្យ ចូល  ដោយ កំហែង គំរាម ថែម ទៀត  ។  ព្រះរាជ កុមារ  ក៏ គេច ចេញ អំពី ទីនោះ ទៅ  តាម យថា កម្ម  ។  លុះ ដើរ កាត់ ព្រៃ អស់  ៥  យប់  ៥  ថ្ងៃ  ទើប បាន ទៅដល់ ផ្ទះ ដូច ចាស់ ម្នាក់  នៅក្បែរ វាំង នៃ ព្រះរាជា  នាម ព្រះបាទ ធរណិត  នានគរ មួយ  ហើយ សុំ ដូន ចាស់ នោះ  នៅ ស្នាក់ អាស្រ័យ មួយ យប់ ផង  ដូន ចាស់ ក៏ ព្រម ឲ្យ ស្នាក់ នៅ ដោយ រីករាយ  ។  តែ ដូន ចាស់ អប្រិយ នេះ  បាន ឃើញ ព្រះទម្រង់ ព្រះរាជ កុមារ  នឹកស្មាន ថា  ជា ចោរ លួច របស់ ព្រះរាជ ទ្រព្យ  ក៏ ចូលទៅ ទូល ព្រះរាជា  ៗ  ទ្រង់ ព្រះពិរោធ ខ្លាំង  បាន បញ្ជា ឲ្យ សេនា ទាហាន  ចាប់ ចង យក ទៅ សួរចម្លើយ  ទោះបី ព្រះរាជ កុមារ ឆ្លើយ ថា  ព្រះទម្រង់ នេះ  ជា កេរ្តិ៍ដំណែល  ពី ព្រះមាតា របស់ ព្រះអង្គ ក៏ដោយ ,  ក៏ ព្រះរាជា  នៅតែ ចោទ ថា ជា ចោរ  ហើយ បញ្ជា សេនា ទាហាន  ចាប់ យក ទៅ ដាក់ ក្នុង ទ្រុង ដែក  សែន ទារុណ  ។  ថ្ងៃ មួយ ,  មាន យក្ស កំណាច  បាន ចូលទៅ រាតត្បាត នគរជ័យ បូរី  ដែល មាន ព្រះមហាក្សត្រ  នាម ព្រះបាទ សោទត្ត  ជា មិត្ត សិទ្ធស្នាល ជាមួយនឹង ព្រះបាទ ធរណិត  បណ្ដាលឲ្យ នគរ នេះ  ជ្រួលច្របល់ យ៉ាង ខ្លាំង ,  មិន តែ ប៉ុណ្ណោះ  វា ចូលមកដល់ ក្នុង វាំង  ដេញ កម្ចាត់ អារក្ស  ដែល យាម ទ្វារ វាំង ស្ដេច ឲ្យ រត់ ខ្ចាត់ខ្ចាយ អស់ ,  ហើយ ប្រាថ្នា ស៊ី ស្ដេច សោទត្ត ទៀត ,  តែ មិន ទាន់ បាន ចូលទៅ ចាប់ ស្ដេច នៅឡើយ  វា ចូលទៅ ពួន សម្ងំ នៅក្នុង គុហា  នា កន្លែង អារក្ស នោះ នៅ  ។  និយាយ ពី ស្ដេច សោទត្ត ,  កាលបើ ដូច្នោះ  ភ័យ ណាស់  ក៏ ត្រាស់បញ្ជា ឲ្យ សេនា ចេញ សំពៅ  ទៅ នគរ ព្រះបាទ ធរណិត  ដើម្បី ថ្វាយ ដំណឹង អំពី ព្រឹត្តិការណ៍ នេះ  ហើយ សូមឲ្យ ព្រះអង្គ ជួយ ជ្រោមជ្រែង  ក្នុង រឿង នេះ ផង  ។  ព្រះបាទ ធរណិត  បាន ជ្រាប ភ្លាម  ក៏ បង្គាប់ បញ្ជា ឲ្យ សេនា រុញ សំពៅ ទម្លាក់ ទឹក នឹង ធ្វើដំណើរ ទៅ នគរជ័យ បូរី  ។  ប៉ុន្តែ សេនា ទាំងអស់ រុញ សំពៅ នោះ ពុំ រួច សោះ  ក៏ ប្រកាស រក អ្នក ខ្លាំង ពូកែ  ដើម្បីឲ្យ រុញ សំពៅ នេះ ចុះ ទឹក  ។  ព្រះរាជ កុមារ វរវង្ស  ដែល នៅក្នុង ទ្រុង ដែក  ក៏ ទទួល ខ្លួន ធានា នឹង រុញ សំពៅ នេះ បាន ,  ព្រះរាជា  ក៏ ទ្រង់ សន្យា ថា  បើ ឯង រុញ សំពៅ នេះ រួច មែន  នឹង ដោះលែង ឲ្យ ជា អ្នក ជា  ហើយ នឹង ព្រះរាជ ទាន រង្វាន់ យ៉ាង ច្រើន  ។  ដោយ បុណ្យ វាសនា ពី ព្រេង នាយ  ព្រះរាជ កុមារ  ក៏ រុញ សំពៅ ទម្លាក់ ទឹក បាន ដោយ ធូរ  ។  ព្រះរាជា  ក៏ ធ្វើដំណើរ តាម សំពៅ ឆ្ពោះទៅ នគរជ័យ បូរី  ដោយ យក ទាំង ព្រះរាជ កុមារ វរវង្ស  នឹង ព្រះនាង កេស កេសីជា ព្រះរាជ បុត្រី  ព្រមទាំង សេនា មុខ មន្ត្រី ទៅ ផង  ។  ទៅដល់ នគរជ័យ បូរី  បាន បញ្ជា ឲ្យ ពួក ពល រេហ៍  បោះ ព្រះពន្លា នៅក្បែរ វាំង ព្រះបាទ សោទត្ត ,  ហើយ ព្រះអង្គ ចូលទៅ ប្រាស្រ័យ ជាមួយនឹង ព្រះបាទ សោទត្ត ,  ក្នុង ព្រះរាជ វាំង  ។  ថ្លែង ពី ព្រះនាង កេស កេសី,  ទ្រង់ ផ្ទំលក់ ក្នុង រាត្រី  បាន យល់សប្ដិ ឃើញ តា ចាស់ ម្នាក់  មក ប្រាប់ ថា  :  ព្រះរាជ កុមារ វរវង្ស នេះ ហើយ  ជា ព្រះស្វាមី ព្រះនាង ពី អតីតកាល  ។  កាល ព្រះនាង ក្រោក ឡើង  ក៏ ចេះតែ នឹកមមៃ ព្រះរាជ កុមារ  រហូត ទាល់តែ មាន ព្រះទ័យ ប្រតិព័ទ្ធ ស្នេហា  ចំពោះ ព្រះរាជ កុមារ យ៉ាង ខ្លាំង  ។  ឯ ព្រះរាជ កុមារ  ក៏ មាន សេចក្ដីស្នេហា  ចំពោះ ព្រះនាង ដែរ  ។  មួយ ថ្ងៃ ៗ  ព្រះរាជ កុមារ  និង  ព្រះនាង  តែង និយាយ ដាក់ ពាក្យសំដី ទៅ វិញទៅមក  ។  ចំណែក ព្រះបាទ ធរណិត ជា ព្រះបិតា  កាល បាន ជជែក ពិគ្រោះ នឹង ព្រះបាទ សោទត្ត  ដឹង រឿង សព្វគ្រប់ ហើយ  ក៏ និយាយ ថា  :  " យើង មាន កុមារ ម្នាក់  វា ជា ចោរ លួច របស់ ព្រះរាជ ទ្រព្យ  ហើយ យើង បាន ចាប់ យក ទៅ ធ្វើទោស ដាក់ ទ្រុង ដែក ,  ប៉ុន្តែ កុមារ នេះ  ខ្លាំង ពូកែ ណាស់  អាច រុញ សំពៅ ដែល មនុស្ស ជាច្រើន រុញ មិន រួច នោះ  ឲ្យ រួច បាន ,  ឥឡូវ ជូនដំណើរ យើង មក នៅក្នុង ព្រះពន្លា នា ខាងក្រៅ វាំង ឯណោះ  គួរតែ ឲ្យ កុមារ នេះ ល្បង នឹង យក្ស មើល  តើ វា ព្រម ឮ មិន ព្រម  បើ វា ព្រម សាកល្បង នឹង យក្ស  ទោះបី មិន ឈ្នះ យក្ស  ក៏ យើង មិន ព្រួយបារម្ភ ដែរ ,  ព្រោះ វា ជា មនុស្ស មាន ទោស ស្រាប់ មក ហើយ "  ។  គិត ដូច្នោះ  ក៏ ឲ្យ បម្រើ ទៅ ហៅ ព្រះរាជ កុមារ វរវង្ស មក  ប្រាប់ រឿង ដែល យក្ស ខ្លាំង ពូកែ  ប្រាថ្នា មកស៊ី ស្ដេច សោទត្ត ,  ឥឡូវ  សុំឲ្យ ព្រះរាជ កុមារ ទៅ សម្លាប់ យក្ស នោះ  បើ សម្លាប់ បាន  នឹង ឲ្យ រង្វាន់ យ៉ាង លើសលុប  ។  ព្រះរាជ កុមារ  ក៏ ទូល តាម ព្រះរាជ បញ្ជា,  ប៉ុន្តែ  ដើម្បី កុំ ឲ្យ យក្ស ស្គាល់ ថា ជា មនុស្សធម្មតា  ព្រះរាជ កុមារ វរវង្ស  បាន សុំ គ្រឿង ព្រះរាជ្យ ព្រះខ័ន រាជ្យ  របស់ ស្ដេច សោទត្ត ,  មក តែង ព្រះអង្គ  ឲ្យ ដូច ស្ដេច សោទត្ត មែន ៗ  ហើយ ចូល ប្រយុទ្ធ ជាមួយនឹង យក្ស នៅក្នុង គុហា  លុះត្រាតែ យក្ស ស្លាប់ បាត់បង់ជីវិត  ក្នុង គ្រា នោះ ទៅ  ។  ចំណែក ព្រះបាទ ធរណិត  ឃើញ ព្រះរាជ កុមារ ខ្លាំង ពូកែ  មាន ឫទ្ធិ អំណាច ដូច្នោះ  ក៏ លើក ព្រះនាង កេស កេសីជា ព្រះរាជ បុត្រី  ឲ្យ ជា ព្រះអគ្គ ជាយា  ហើយ ប្រគល់ រាជសម្បត្តិ  ឲ្យ ស្នងរាជ្យ ជំនួស ព្រះអង្គ  ។  ឯ ព្រះបាទ សោទត្ត  បាន ឃើញ ព្រះរាជ កុមារ សម្លាប់ យក្ស បាន  ជា ការជួយ ព្រះអង្គ ឲ្យ រួច ចាក ពី ភយន្តរាយ  ក៏ លើក ព្រះនាង វរវតី  ជា ព្រះរាជ បុត្រី  ជា ព្រះរាជ បុត្រី  ផ្សំ ជា ព្រះអគ្គ ជាយា  ហើយ ប្រគល់ រាជសម្បត្តិ  ឲ្យ ស្នងរាជ្យ ក្នុង នគរជ័យ បូរី ទាំងមូល ដែរ  ។  ព្រះរាជ កុមារ  ត្រូវបាន សោយរាជ្យ នគរ ទាំង ពីរ  ហើយ មាន ព្រះអគ្គ មហេសី ក៏ ពីរ  គឺ ព្រះនាង កេស កេសី  ជា ព្រះអគ្គ មហេសី ដើម  និង  ព្រះនាង វរវតី  ជា ព្រះអគ្គ មហេសី ចុង  បាន នៅ រួមរស់ ជា សុខសាន្ត  នានគរជ័យ បូរី  ។  ឯ អារក្ស  ដែល ធ្លាប់ តែ នៅ រក្សា នគរជ័យ បូរី  បាន ភៀសខ្លួន គេច ចេញ  ក្នុង ពេល យក្ស រុករាន នោះ  បាន ដឹង ថា យក្ស ស្លាប់ ហើយ  ក៏ ត្រឡប់មក នៅ រក្សា នគរជ័យ បូរី វិញ  បាន ទាំង នាំមក ថ្វាយ ព្រះចៅ វរវង្ស មហាក្សត្រ ថ្មី  នូវ កែវ មណី រត្ន  ដែល អាច គ្រវី ហោះហើរ បាន ផង  ។  កាល ដែល ព្រះនាង កេស កេសី  ទ្រង់ មាន គភ៌ បាន  ៣  ខែ ,  ព្រះបាទ វរវង្ស  នឹក ភ្នក ចង់ ទៅ លេង នគរ ព្រះវរ បិតា - មាតា  តាម បណ្ដាំ ព្រះមាតា  ដែល ផ្ដាំ ថា គម្រប់  ១០ ឆ្នាំ ឲ្យ វិល ទៅ វិញ  ។  ព្រះអង្គ  ក៏ លា ព្រះបិតា ក្មេក  ព្រមទាំង ព្រះជាយា  ថា នឹង ទៅ លេង នគរ ព្រះបិតា - មាតា  តែ  ១  អង្គ ឯង ទេ  តែ ព្រះនាង កេស កេសី  មិន ព្រម នៅ សោះ  សុខចិត្ត តែ ទៅ តាម ផង ,  ទោះបី អង្វរករ យ៉ាងណា ក៏ មិន ព្រម  ព្រះបិតា ក្មេក  ក៏ ព្រម អនុញ្ញាតឲ្យ ទៅ  ។  ព្រះរាជ កុមារ វរវង្ស  ក៏ នាំ នាង កេស កេសីគ្រវី កែវ ហោះ ទៅ  លុះ ដល់ អាស្រម សាលា តា ឥសី  ក៏ ចុះ ឈប់ សម្រាក  ហើយ ដើរកម្សាន្ត ជាមួយ ព្រះជាយា  ។  ពេល នោះ ឥសី ក៏ លួច យក កែវ មណី រត្ន  ហោះ ទៅ លេង កម្សាន្ត លើ អាកាស  ។  ដោយ ត្រូវ ខ្យល់ ខ្លាំង ពេក  ឥសី ក៏ ដាច់ ក្បាល ធ្លាក់ អន្តរាយ ជីវិត ,  ឯ កែវ មណី រត្ន  បាន ធ្លាក់ ទៅក្នុង គន្ធ ពបុរី  ជា នគរ ព្រះរៀម  ។  ពួក សេវកាមាត្យ  បាន រើស យក កែវ នោះ  ទៅ ថ្វាយ ព្រះបាទ សូរវង្ស ទៅ  ។  រីឯ ព្រះរាជ កុមារ វរវង្ស  និង  ព្រះនាង កេស កេសី  កាល ដឹង ថា ឥសី លួច កែវ ហោះ នោះ ទៅ បាត់ ហើយ  ទាំង ពីរ អង្គ ក៏ យាង ដោយ ព្រះបាទា,  លុះ ដល់ ទៅ ឆ្នេរ ជល សាមួយ  ក៏ នាំ ព្រះជាយា ហែល ឆ្លង  តោង កំណាត់ ឈើ មួយ ដុំ  ប៉ាក់ ប៉ើក ៗ  កណ្ដាល មហាសាគរ  ។  ដោយ អកុសលកម្ម  នៃ ព្រះរាជ កុមារ  និង  ព្រះនាង  ក៏ ត្រូវ ខ្យល់ព្យុះសង្ឃរា បោកបក់  ឲ្យ របូត ព្រះហស្ត អំពី កំណាត់ ឈើ បែក ខ្ញែក គ្នា អស់  ។  ចំណែក ព្រះនាង កេស កេសី  កាល បាន រសាត់ ដល់ លើ មាត់ ច្រាំង  ក៏ ខំ យាង រក ព្រះស្វាមី  តែ មិន ឃើញ សោះ  ព្រះនាង ក៏ យក កន្សែង ចង ធ្វើជា ទង់ជ័យ  សម្រាប់ ឲ្យ ស្វាមី នាង ស្គាល់ ថា  ព្រះនាង មិន ស្លាប់ ទេ ,  ហើយ ព្រះនាង  ក៏ យាង ផ្សងព្រេង កាត់ តាម ដង ព្រៃ  យ៉ាង លន្លង់លន្លោច ,  លុះ ទៅដល់ គន្ធ ព បូរី  បាន ជួប នឹង ព្រាន ប្រមាញ់ ម្នាក់  ។  ព្រះនាង  បាន អង្វរករ គេ  សុំ នៅ ស្នាក់ អាស្រ័យ ជាមួយ ផង  ។  ព្រាន ឃើញ ដូច្នេះ អាណិត ណាស់  បាន សួរ ពី ដំណើរ ដើម សព្វគ្រប់  បាន ដឹង អស់ ហើយ  ទើប នាំ ព្រះនាង ទៅ លំនៅ អាត្មា  ។  តែ ជា កម្ម អកុសល របស់ ព្រះនាង  ត្រូវបាន ប្រពន្ធ ព្រាន ជេរ បញ្ចោរ ដៀល ពូជ អំបូរ  ហើយ ចោទ ថា  ព្រះនាង ជា ស្រី មាន ពុត ត្បុត  លួច ស្រឡាញ់ ប្ដី របស់ គាត់ ទៀត  ។  ទោះបី គាត់ ព្រម ឲ្យ នៅ ធ្វើជា ខ្ញុំ កំដរ គាត់ ហើយ  គាត់ នៅតែ ប្រើ អាកប្បកិរិយា មើលងាយ គំហក កំហែង រៀងរាល់ ថ្ងៃ  ឯ ព្រះនាង  ក៏ ខំ យកចិត្តទុកដាក់ ធ្វើ ការបោស ច្រាស ផ្ទះសម្បែង  ពុំ ដែល ធ្វេស  វិស័យ ដូច បាវ ព្រាវ  ។  លុះ ព្រះនាង នៅ បាន  ៧  ខែ ,  គភ៌ ព្រះនាង  ក៏ ត្រូវ គ្រប់ ទសមាស ,  ព្រះនាង ឈឺ ផ្ទៃ ជាខ្លាំង  ស្រែក យំ  ឈឺ ចុកចាប់ ឥត ឧបមា  មិន ដឹង បាន អ្នកណា ជួយ ឲ្យបាន ធូរស្បើយ  ។  ឯ ប្រពន្ធ ព្រាន  បាន បណ្ដេញ ឲ្យ ព្រះនាង ទៅ សម្រាល កូន ឯ ក្រៅ របង ផ្ទះ  ព្រោះ ខ្លាច ចង្រៃ ដល់ ភូមិឋាន របស់ គាត់  ។  ព្រះនាង  ខំលូន ផង  យក ដៃ ឱប ផ្ទៃ ផង  បាន ទៅដល់ ផ្លូវ ធ្លា ខាងក្រៅ របង  ។  ពេល នោះ  ព្រះនាង  ក៏ ប្រសូតិ បុត្រ នៅនា កណ្ដាល ទី វាល ,  កណ្ដាល ភ្លៀង ផ្គរ យ៉ាង សម្បើម  និង ខ្យល់ បក់ បោក យ៉ាង ខ្លាំង  ហៅ សែន វេទនា  ។  ខណៈ នោះ  ព្រះឥន្ទ្រាធិ រាជ  បាន ទត យល់ ព្រះនាង ប្រសូតិ ព្រះរាជ បុត្រ ដូច្នោះ  ក៏ និម្មិត ជា យាយ ចាស់ ម្នាក់  មក យកអាសា ជួយ បីបាច់ថែរក្សា កូន នាង  ហើយ សន្យា ថា  ៖  បើ នាង ត្រូវការយក កូន នេះ វិញ  ក៏ យក ចុះ  ផ្ទះ ខ្ញុំ នៅ ខាងកើត ឯ នោះ  ដើម្បី ជា បន្ទាល់ ឲ្យ ងាយ ស្គាល់ ថា  កូន នាង មែន  ឬ មិន មែន ទៅ ថ្ងៃ មុខ នោះ  សូម នាង ឲ្យ វត្ថុ អ្វី មួយ មក  នឹង ទុក ជា ភស្តុតាង  ។  ព្រះនាង  ក៏ ដោះ ព្រះទម្រង់  ដែល ជា របស់ ព្រះស្វាមី  ចងក ឲ្យ បុត្រ នាង  ហើយ នាង វិល ទៅ ធ្វើការ  បម្រើ យាយ ចាស់ ប្រពន្ធ ព្រាន ដូច ដើម វិញ  ។  កាល នាង វិលត្រឡប់មក ភ្លាម  ព្រះឥន្ទ  ក៏ និម្មិត ជា ត្មាត មួយ យ៉ាង ធំ  ក្រុង លើ ទារក ,  ហើយនិម្មិត ជា សំពត់ កោសេយ្យពស្ត្រ ទាំង ផ្នត់ យ៉ាង ស្អាត  ទ្រាប់ ទារក ដាក់ លើ ផ្លូវ ធ្លា  ដែល ព្រះរាជា នគរ គន្ធ ព បូរី  តែង យាង ជាធម្មតា  ។  ថ្ងៃ មួយ  ព្រះបាទ សូរវង្ស  ព្រះចៅ នគរ គន្ធ ព បូរី  ស្ដេច យាង ចេញ ប្រពាត ព្រៃ  បាន ទត ឃើញ ត្មាត កំពុង ក្រុង ទារក នៅ កណ្ដាល ផ្លូវ ធ្លា ដូច្នោះ  ក៏ បញ្ជា ឲ្យ រាជ សេវកាមាត្យ រើស យកមក  ទ្រង់ បាន ទត ឃើញ ព្រះទម្រង់ ដែល ចង នៅ ក ទារក នោះ  ស្គាល់ ច្បាស់ជា ព្រះទម្រង់ វរវង្ស  ជា ព្រះអនុជ  ។  ព្រះអង្គ  ទ្រង់ ព្រះពិភាល់ ក្នុង ព្រះរាជ ហឫទ័យ ណាស់  ទ្រង់ ក៏ ត្រឡប់មក ព្រះរាជ វាំង វិញ  បាន បង្គាប់ ឲ្យ ធ្វើ សាលា ឆទាន មួយ  ។  នៅក្នុង សាលា  ព្រះអង្គ បញ្ជា ឲ្យ គូរ រូប រឿង ព្រះអង្គ  តាំងពីដើម មក  រហូត បាន សោយរាជ្យ នៅ នគរ នេះ  ហើយ ព្រះអង្គ ទ្រង់ ប្រកាស ដាក់ទាន  ដល់ សាធារណជន ទូទៅ ថា  :  បើ អ្នកណា ចង់បាន របស់ អ្វី  ព្រះអង្គ នឹង ព្រះរាជ ទាន ឲ្យ  ក្នុង សាលា ឆ  ទាន នោះ  ។  ចាប់ពី ថ្ងៃ នោះ មក  មនុស្សម្នា មហាជន  តែង ទៅ ទទួលយក ព្រះរាជ អំណោយ ទាន  យ៉ាង គគ្រឹកគគ្រេង  ហើយ មើល រូប គំនូរ ដែល គូរ នៅ ជញ្ជាំង សាលា  យ៉ាង សប្បាយរីករាយ  ។  និយាយ ពី វរវង្ស ,  ក្រោយពី ខ្យល់ព្យុះ បោក របូត ដៃ  បែក ខ្ញែក គ្នា នោះ មក  ព្រះអង្គ បាន ទៅដល់ ត្រើយ  ហើយ ដើរ ស្វែងរក ព្រះជាយា បាន ជួប នឹង កន្សែង  ដែល ព្រះនាង ដោត ជា សញ្ញា នោះ  ព្រះអង្គ ក៏ សំគាល់ ថា  ព្រះនាង មិន ស្លាប់ ទេ  ហើយ ព្រះអង្គ ខំ ដើរ រក  អស់ កាល ជាច្រើន ខែ  ។  លុះ បាន ដំណឹង ថា  ព្រះរាជា ព្រះអង្គ ទ្រង់ ប្រោស ព្រះរាជ ទាន  ដល់ សាធារណជន  នូវ ចំណីអាហារ គ្រប់ បែបយ៉ាង  ក៏ យាង ចូល ទៅក្នុង សាលា ឆទាន  ប្រាថ្នា ទទួលយក ព្រះរាជ អំណោយ , កាលបើ បាន ឃើញ រូប គំនូរ  ដែល គូរ ជាប់ នៅ ជញ្ជាំង សាលា  ដ៏ មាន ដំណើរ រឿង  ដូច រឿង ខ្លួន កាលពី ដើម ,  រូប គំនូរ ទាំងនោះ សោត ទៀត  ក៏ ដូច រូប ព្រះអង្គ  និង  ព្រះរៀម  ។  ពេល នោះ ព្រះអង្គ  ទ្រង់ ព្រះកន្សែង ខ្សឹក ខ្សួល  ដួល សន្លប់  បាត់ ស្មារតី នៅ ទីនោះ  ព្រះរាជ បម្រើ ឃើញ ដូច្នោះ  ក៏ ទៅ ទូល ព្រះរាជា  ។  ព្រះអង្គ  ក៏ ទ្រង់ ឲ្យ រាជ បម្រើ នាំ បុរស នោះ ចូល ទៅក្នុង វាំង ,  ព្រះចៅ សូរវង្ស  បាន ស្គាល់ ថា ជា ប្អូន  ក៏ ទ្រង់ ព្រះកន្សែង រៀបរាប់  ពី ដំណើរ បែក គ្នា មក ,  ព្រះបាទ សូរវង្ស  បាន ដឹង ហើយ  ឲ្យ គេ នាំយក ព្រះរាជ បុត្រា  និង កែវ មណី រត្ន  ដែល ព្រះអង្គ រើស បាន មក បង្ហាញ ,  ព្រះបាទ វរវង្ស  ក៏ បាន ស្គាល់  ព្រះទម្រង់  និង  កែវ នោះ  ថា ពិតជា របស់ ព្រះអង្គ ,  រួច ព្រះបាទ វរវង្ស  ចេញ ទៅ ក្រៅ វាំង  ដើម្បី នឹង ទៅ រក ព្រះជាយា  ។  ទទួល ពេល នោះ ,  ដោយ ការទ្រាំ នៅ ជាមួយ យាយ ប្រពន្ធ ព្រាន មិន បាន  ព្រោះ គាត់ ធ្វើបាប ខ្លាំង ពេក  ព្រះនាង កេស កេសី  ក៏លបរត់ ចេញ អំពី ផ្ទះ យាយ  បាន ទៅ ជួប នឹង ស្វាមី យ៉ាង រីករាយ ,  ទាំង ពីរ ព្រះអង្គ  បាន ទៅ ថ្វាយបង្គំ ព្រះរៀម  រៀបរាប់ តាម ដំណើរ ហើយ  ក៏ បាន នៅជា សុខសាន្ត ក្នុង វាំង នោះ  ។  ព្រះបាទ វរវង្ស  បាន បបួល ព្រះរៀម ទៅ នគរ ព្រះមាតា - បិតា  តាម បណ្ដាំ មាតា ដែល ផ្ដាំ ថា  ដល់ គម្រប់  ១០  ឆ្នាំ  ឲ្យ ត្រឡប់ វិល ទៅ វិញ  ។  ព្រះរៀម  ក៏ និយាយ ថា  :  បើ យើង ទៅ តែ  ៤  នាក់ ស្វាមី  និង ព្រះជាយា ប៉ុណ្ណោះ  មិន សម ដល់ ឋានៈ យើង ជា ស្ដេច សោយ រាជ្យ ទេ ,  គប្បី យើង រៀបចំ ជា ក្បួន ទ័ព ជើងគោក - ទឹក ទៅ  ទើប សមរម្យ ,  ដើម្បី ការពារ គ្រោះថ្នាក់ តាម ផ្លូវ ផង  ។  ព្រះបាទ វរវង្ស  ព្រម ទទួលបញ្ជា  ក៏ ត្រឡប់ ទៅ នគរ ព្រះបិតា ក្មេក ទាំង ពីរ ដោយ គ្រវី កែវ ហោះ ទៅ  ដើម្បី នាំទ័ព ជើងគោក  ចំណែក ព្រះរៀម ឲ្យ រៀបបម្រុងទ័ព ជើងទឹក  ។  កាល បាន ទ័ព យ៉ាង សម្បើម ហើយ  ព្រះបាទ វរវង្ស ជា មេទ័ព ខាងជើង គោក  ឯ ព្រះបាទ សូរវង្ស ជា មេទ័ព ជើងទឹក  លើក ឆ្ពោះទៅ នគរ ព្រះបិតា - មាតា  ។  លុះ ទៅដល់ នគរ ក្រសន់  ជា នគរ បិតា  ក៏ បោះ ទ័ព ប្រុងប្រៀប ព័ទ្ធ នគរ នោះ  ។  ចំណែក ព្រះបាទ សុរិយាជា បិតា  ក្រោយ ដែល បាន បញ្ជា ឲ្យ ពេជ្ឈឃាដ នាំយក ព្រះរាជ កុមារ ទាំង ពីរ ទៅ សម្លាប់  បាន យក ព្រះនាង វង្ស ធ្យាទៅ ដាក់ ឃុំឃាំង ក្នុង ទ្រុង ដែក យ៉ាង សែន ទារុណ  ដោយ ចោទ ថា ជា ស្រី ខូច  ហើយ បាន ប្រគល់ រាជសម្បត្តិ ឲ្យ ព្រះរាជ កុមារ វៃវង្សា  សោយ រាជ្យ ស្នង ព្រះអង្គ  ។  កាល បាន ដឹង ថា  មាន ព័ទ្ធ សត្រូវ ចូលមក ព័ទ្ធ នគរ ហើយ  ព្រះបាទ វៃ វង្សា ភ័យញាប់ញ័រ ខ្លាំង ណាស់  ។  ឯ ព្រះបាទ វរវង្ស  ក៏ បាន ឲ្យ រាជ បម្រើ  ទៅ ថ្វាយ ដំណឹង ដល់ ព្រះបាទ វៃវង្សា ថា  " ត្រូវ ឲ្យ នគរ នេះ មក យើង  បើ មិន ឲ្យ ទេ  នឹង ត្រូវ ច្បាំង គ្នា "  ។  ព្រះបាទ វៃវង្សា  ឆ្លើយតប ថា  យើង មិន ខ្លាច ទេ  បើ ចៅហ្វាយ អ្នកឯង ចង់បាន នគរ យើង ៗ  ឲ្យ  តែ ឲ្យ ស្ដេច អ្នកឯង  ប្រជល់ ដំរី ជាមួយនឹង យើង ,  បើ យើង ចាញ់  យើង ឲ្យ នគរ នេះ  បើ យើង ឈ្នះ វិញ  យើង សុំ នៅ សោយ រាជ្យ នគរ នេះ តែ ប៉ុណ្ណោះ  ។
ព្រះរាជ បម្រើ ត្រឡប់ មកវិញ  ទូល ព្រះបាទ វរវង្ស តាម ដំណើរ ,  ព្រះបាទ វរវង្ស ក៏ ព្រម ប្រជល់ ដំរី តាម បំណង  ។  លុះ ចូល ប្រយុទ្ធ ត្រូវ ព្រះបាទ វរវង្ស - សូរវង្ស  ព្រមទាំង ពួក ដំរី  សម្លាប់ វៃវង្សា  និង ដំរី ព្រះអង្គ  ឲ្យ ស្លាប់ ក្នុង សមរភូមិ  ។  ឯ ព្រះបាទ សូរិយា ជា បិតា  ទ្រង់ ភ័យ ណាស់  ដោយ ព្រះរាជ បុត្រា ជាទីស្រឡាញ់ ត្រូវ ចាញ់ សង្គ្រាម  ក៏ ចូល ខ្លួន ទៅ សូម ចុះ ចាញ់ ,  លុះ ចូលទៅដល់  មិន ស្គាល់ ជា ព្រះរាជ បុត្រ ទេ  ដោយ នឹក ថា ព្រះរាជ បុត្រ  ត្រូវ ព្រះអង្គ ឲ្យ ពេជ្ឈឃាដ សម្លាប់ ទៅ ហើយ  ទោះបី ព្រះរាជ កុមារ ទាំង ពីរ ក្រាប ថ្វាយបង្គំទូល យ៉ាងណា  ក៏ មិន ជឿ ,  ទាល់តែ ព្រះរាជ កុមារ ទាំង ពីរ និយាយ រឿង  កាល ដែល ពេជ្ឈឃាដ យក ទៅ សម្លាប់ នោះ  រហូតដល់ ពេលនេះ  ហើយ ដោយ មាន ព្រះទម្រង់ ទាំងនោះ  ជា គ្រឿង សំគាល់ ផង  ទើប ជឿ ថា  ព្រះរាជ បុត្រ មែន  ។  កាល ជ្រាប ជា កូន ហើយ  ទើប សួរ រឿងរ៉ាវ ដែល កើតឡើង តាំងពីដើម មក ,  ព្រះអង្គ ក៏ យល់ ថា ព្រះនាង មន្ទាជា ស្រី ចង្រៃ  ញុះញង់ បំបែក រាជបុត្រ  និង  ព្រះនាង វង្ស ធ្យាចេញ ពី ព្រះអង្គ  ក៏ ទ្រង់ បញ្ជា ឲ្យ ពេជ្ឈឃាដយក ព្រះនាង មន្ទា ទៅ សម្លាប់ ចោល ទៅ ,  ហើយ ដោះលែង ព្រះនាង វង្ស ធ្យា  ឲ្យ ជា ព្រះអគ្គ មហេសី ពេញ លក្ខណៈ  បាន ប្រគល់ ព្រះរាជ សម្បត្តិ ទៅ ព្រះរាជ បុត្រ ទាំង ពីរ ស្នង ព្រះអង្គត ទៅ  ។
ទាំងនេះ ឯង  ជា រឿង ព្រេង ប្រចាំ ភ្នំ វរវង្ស សូរវង្ស  ដោយ គេ សំអាង លើ រូបសំណាក ថ្ម មួយ  ជា រូប ស្ត្រី  កំបុត ត្រឹម ក  សន្មត ថា  ជា រូប នាង មន្ទា ដែល ជា អ្នក ទ្រុស្ត កាច  ហើយ ពេជ្ឈឃាដ យក ទៅ ប្រហារជីវិត ចោល នោះ  ។  រូប នេះ  តាំង នៅក្នុង ឃុំ ចំបក់  ស្រុក ភ្នំ ស្រួច  ខែត្រ កំពង់ស្ពឺ  ហើយ ដែល សព្វ ថ្ងៃ  រាជការ រាប់បញ្ចូល ជា សង្កាត់ នៃ ក្រុង គិរីរម្យ ទៅ ហើយ  ។  ត្រង់ កំពូល ភ្នំ មួយ ដែល គេ ហៅ ថា  ភ្នំកម្មជ្ជវាត នោះ  គេ សំគាល់ ថា  ជា កន្លែង ដែល ខ្យល់ បក់ បោក កាត់ផ្ដាច់ ក ឥសី  ដែល លួច យក កែវ មណី រត្ន របស់ ព្រះបាទ វរវង្ស  ទៅ ហោះ លេង នោះ  ។  ក្រៅពី នេះ  នៅ មាន កន្លែង ច្រើន ទៀត  ដែល អ្នកស្រុក សំគាល់ ថា ទាក់ទង នឹង រឿង ព្រេង នេះ ដែរ  ដូចជា កន្លែង  ថ្ម បាំង  សេក ប្រណាំង  ឃ្លាំង រំសេវ  ជាដើម  ។
</doc>