
រឿង  ទង្វើ ជា គម្រូ
ដើម្បី នឹង ផ្លាស់ប្តូរ មនុស្ស ឬ សង្គម  យើង មិន ប្រើ ត្រឹមតែ ទ្រឹស្តី ប៉ោច ៗ  មិន អនុវត្តន៍ នោះ ឡើយ ។  ការអនុវត្តន៍ ជា កត្តា សំខាន់  ក្នុង ការផ្តល់ គម្រូណែនាំ  មនុស្ស  ទៅ រក កន្លែង ប្រសើរ ។  បើសិន យើង ចេះ ថា  យើង ត្រូវ ចេះ ធ្វើ ព្រម ជាមួយ ផង  តាម សមត្ថភាព  និង លទ្ធភាព  ដែល យើង អាច ធ្វើ បាន  នោះ ពិតជា ទង្វើ ដ៏ ប្រសើរ  ហើយ មាន ប្រសិទ្ធភាព បំផុត ។  បើសិន អ្នក ថា នោះ  ខ្វះ ការអនុវត្តន៍  ជា គម្រូ  ក៏ អ្នក ថា នោះ  មិន សូវ មាន ប្រសិទ្ធភាព  ក្នុង ការបញ្ចេញ  មតិ រិះគន់ ដែរ ។  ចំណែកឯ ការរង់ចាំ អោយ  មនុស្ស គ្រប់ គ្នា  មាន ឧិកាស គ្រប់ ៗ គ្នា  ឬ ស្មើ ៗ គ្នា នោះ  គឺ ពុំ មាន ឡើយ  ហើយ ប្រហែល  ជា ត្រូវ រង់ចាំ  អស់ មួយ ជីវិត ផង  ក៏ មិន ដឹង ។  ដូច្នេះ  យើង ម្នាក់  គួរ ងើប ធ្វើ អ្វី  តាម លទ្ធភាព  និង សមត្ថភាព  ដែល យើង អាច ធ្វើ បាន ។  ចាស់ បុរាណ ខ្មែរ យើង  មាន ពាក្យ ល្អ ៗ  សម្រាប់ ប្រៀន យើង អោយ គិត  ដូចជា  ពាក្យ ថា  ឆក់ ឧិកាស  ឆ្លៀត ឧិកាស  បង្កើត ឧិកាស  តែ យើង ចំណាំ ប្រើ សម្រាប់ តែ ភាពអវិជ្ជមាន ទៅ វិញ ។  បើសិនជា យកគតិ នេះ  ទៅ គិត  ហើយ អនុវត្តន៍ ខាង ផ្លូវ វិជ្ជមាន វិញ  គឺ ពិតជា ប្រសើរ ក្រៃលែង ។
ខ្ញុំ សូម ជូន ឧទាហរណ៍ មួយ  សម្រាប់ គិត លេង ។
ខែកក្កដា  ឆ្នាំ  ២០០២  ខ្ញុំ ធ្លាប់ បាន ទៅ លេង  នៅ វត្ត លើ ខ្នងភ្នំ  ព្រះនេត្រ ព្រះ  ហើយក៏ បាន ប្រទះ  ពិធី បុណ្យ មួយ  ដែល មាន មនុស្ស កុះករ  នៅ ទីនោះ  ដោយ ចៃដន្យ ។  ព្រម ជាមួយ នោះ ដែរ  ខ្ញុំ បាន ឃើញ ទីធ្លា វត្ត  ពោរពេញ  ដោយ សំរាម ។  ពេល នោះ  ខ្ញុំ ឃើញ ភ្ញៀវ ជាច្រើន នាំគ្នា  រអ៊ូ ថា  ពួក នេះ វា នាំគ្នា បញ្ជាំ  គ្មាន នាំគ្នា  ជួយ សំអាត អ្វី សោះ ។  ម្នាក់ ៗ ថា ហើយ  ក៏ ដើរ ចេញ អស់ ទៅ ។  ខ្ញុំ ឃើញ កិរិយា មនុស្ស រអ៊ូ  ដដែល ជា ដដែល  ដូច្នោះ  ក៏ ដើរ ទៅ រក  លោកយាយ ចាស់ ៗ  ប្រចាំ វត្ត  សុំ បាន អំបោស ពីរ បី  រួចហើយក៏ ហៅ កូន ចៅ របស់ ខ្ញុំ  អោយ មក ជួយ ខ្ញុំ  បោស សំអាត ។  លុះ ឃើញ ខ្ញុំ និង កូន ចៅ  ធ្វើ ដូច្នោះ  ពួក អ្នកស្រុក ក៏ នាំគ្នា  ឈរ មើល រហង់  ហាក់ដូចជា មាន ការចម្លែក ចិត្ត ។  បន្តិច ក្រោយមក  ស្រាប់តែ មាន អ្នកស្រុក  ចិត្ត ល្អ  យក ទឹក មក ហុច  អោយ ពួកយើង បរិភោគ ។  បន្តិច មក ទៀត  ស្រាប់តែ មាន អ្នកស្រុក  ប្រុស ស្រី  ងើបឡើង  ទាញ អំបោស  មក ជួយ បោស ដែរ ។  មួយ ស្របក់ ហួស ទៅ  ទីធ្លា វត្ត ក៏ ប្រែ ជា ស្អាត  គួរ ជា ទី កំសាន្ត  ដ៏ មនោរម្យ  សាជាថ្មី ។  ថ្ងៃ នោះ  បើ ខ្ញុំ មិន ឆ្លៀត ឧិកាស  ធ្វើ ដូច្នោះ  ទីធ្លា វត្ត ក៏ មិន បាន ស្អាត ដែរ ។  បើ ខ្ញុំ មិន ងើប ធ្វើ មុន គេ  ជា គម្រូ  ម៉្លេះ សម គ្មាន មនុស្ស  មក ជួយ ការងារ  អោយ ហើយ ស្អាត ។  បន្ថែម ពីលើ នោះ  បើសិន ខ្ញុំ នៅ រង់ចាំ ឧិកាស  អោយ គេ ហៅ ខ្ញុំ ជួយ បោស  ច្បាស់ជា គ្មាន ឡើយ  ព្រោះ ខ្ញុំ ជា ភ្ញៀវ  មិន មែន អ្នកស្រុក ម្ចាស់ ភូមិ ។  ម៉្យាង វិញ ទៀត  បើសិនជា ខ្ញុំ អាល័យ គិត ថា  វណ្ណៈ ខ្ញុំ  មិន សក្តិសម  នឹង កាន់អំបោស  បោស សំរាម  នោះ ទីធ្លា វត្ត  ក៏ មិន បាន ស្អាត ។  ឆ្នាំ ក្រោយ ៗ មក  ខ្ញុំ ឃើញ វត្ត នោះ  មាន ការផ្លាស់ប្តូរ  ដោយ អ្នកស្រុក  ចេះតែ នាំគ្នា ធ្វើ  ជាបន្ត ៗ  លែង ប្រកាន់ខ្លួន  ដូច មុន ទៀត ។
សរុប សេចក្តី មក  ជួនកាល  ការដឹកនាំ មនុស្ស  មិន ចាំបាច់ តែ ប្រើ សំដី  ប៉ោច ៗ  ប្រដៅ គេ រហូត នោះ ទេ  ព្រោះថា  បើសិនជា យើង  អាច ងើប ធ្វើ អ្វី ល្អ ប្រសើរតែ បន្តិច  ជា កម្លាំងចិត្ត  និង ជា ការបំភ្លឺ ផ្លូវ  នោះ ប្រសិទ្ធិភាព នៃ ភាពជា គម្រូ នោះ ឯង  នឹង ក្លាយជា គ្រូ  នាំ ពួកគេ អោយ ធ្វើ ការ  ដោយ មិន បាច់ មាន វត្តមាន  របស់ យើង  នៅ ទីនោះ  តទៅទៀត  ថែម ទៀត ផង ។
ដោយ  អ្នកស្រី  កែវ  ច័ន្ទ បូរណ៍
</doc>