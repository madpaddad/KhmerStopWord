
រឿង បង ថ្លៃ និង ប្អូន ថ្លៃ
មាន មនុស្ស ពីរ នាក់  ជាបង ថ្លៃ  ប្អូន ថ្លៃ នឹង គ្នា  ,  បង ថ្លៃ ជា អ្នកក្រ  ប្អូន ថ្លៃ ជា អ្នក មាន ទ្រព្យសម្បត្តិ  ។  ថ្ងៃ មួយ ឪពុក ក្មេក  មាន កិច្ចរវល់ ត្រូវ ប្រាប់ បងប្អូន  កូន ចៅ ឲ្យ ទៅ ស៊ី ផឹក នៅ ផ្ទះ គាត់  ,  ប្អូន ថ្លៃ នោះ  បាន មក ជួប នឹង បង  បបួល ទៅ ស៊ីឯ ផ្ទះ ឪពុក ក្មេក ,  បង ថ្លៃ និយាយប្រាប់ តាម ត្រង់ ថា  «  មិន ហ៊ាន ទៅ ស៊ី ទេ  »  ព្រោះ ខ្លួន ជា អ្នកក្រ  មិន ធ្លាប់ ស៊ី ម្ហូប ចំណី ល្អ  ក្រែង មិន ត្រូវ បែបបទ  ខ្មាស គេ ,  ប្អូន ថ្លៃ នោះ ជា មនុស្ស ចិត្ត សប្បុរស នឹង បង  ក៏ ប្រាប់ ទៅវិញ ថា  «  មិន អី ទេ  ទៅ ពីរ នាក់ ចុះ  បើ មិន ដឹង  ឲ្យ តែ ធ្វើ តាម ខ្ញុំ ៗ  ស៊ី អី  ស៊ី ហ្នឹង ទៅ  មិន ក្រ ប៉ុន្មាន ទេ  បង ទៅ ជាមួយនឹង ខ្ញុំ ចុះ  »  ។  បង ក៏ ព្រម ទៅ ,  លុះ ទៅ បរិភោគ នៅ ទីនោះ  បបួលគ្នា ស៊ី បាយ តាម ធម្មតា ទៅ  ,  ដល់ គេ លើក សម្ល ខ្ចៅ មក  ប្អូន ក៏ យក ចង្កឹះ ចាប់ មួយ មក ពម  រួច ជញ្ជក់ អស់  ខ្ជាក់ សំបក ខ្ចៅ នោះ ដាក់ នៅនឹង កន្លែង  ហើយ គេ ចោល សំបក នោះ ទៅ  ។
ឯ បង នោះ មិន ដឹង  ដោយ មិន បាន ឃើញ គេ ធ្វើ ដូច្នោះ  ក៏ ខំ ជញ្ជក់ ហើយ ខំ ទាំង ទំពា សំបក ខ្ចៅ នោះ ទាល់តែ ល្អិត  ខំ លេប ទៅ  ។  ប្អូន ឃើញ ដូច្នេះ  ក៏ លែង ស៊ីខ្ចៅ នោះ ទៅ ចាប់ យក ឯ អំពៅ  ដែល គេ ឡៅ ទុក នៅ ចាន នោះ មកស៊ី ៗ  រួច គេ យក កន្សែង ខ្ចប់ ដាក់  ហើយ ចោល ទៅ ទៀត  ។  បង ឃើញ គេ ស៊ី អំពៅ  ក៏ យក អំពៅ នោះ  មក ស៊ី នឹង គេ ទៀត  ខំ ទំពាអំពៅ ទាល់តែ ល្អិត កាក  លេប ទៅ ទៀត ,  ប្អូន លែង ស៊ី អំពៅ  វា ទៅស៊ី សម្ល មី សួរ ទៀត  ទើបតែនឹង ពម ចូល ក្នុង មាត់  នឹកឃើញ បង ស៊ី អំពៅ ទាំង កាក នោះ  ហើយ អស់ សំណើច ទប់ មិន ឈ្នះ  ក៏ ចេញ សំឡេង មក ឮ តែ ឃឹក  ។  ដោយ ហេតុ ខ្យល់ ទប់ ឃឹក នោះ  មី សួរ វា ស្ទុះ ឡើង ទៅ ចូល ឯ រន្ធ ច្រមុះ ទាំង ពីរ  ចេញមី សួរ នោះ មក ក្រៅ ដោយ អំណាច ខ្យល់  ។  បង ថ្លៃ ឃើញ ដូច្នោះ  ក៏ ចោល ចង្កើះ ទៅក្នុង ថា ស ថា  «  ទេ  !  លែង ស៊ី ហើយ  ស៊ី ឯទៀត ធ្វើ តាម  សូម្បី ខ្ចៅ និង អំពៅ ទាំង សំបក  ទាំង កាក  ក៏ស៊ី បាន ទាំងអស់  ដល់ មី សួរ  ខ្លុះ នឹង ច្រមុះ ដូច្នេះ ធ្វើ តាម មិន បាន ទេ  ប្អូន ឯង ស៊ី តែ ឯង ចុះ  បង លែង ស៊ី ហើយ  ស៊ីទៅ ទៀត មិន កើត ទេ  »  ។
ពុត គ្រូ កុំ ត្រាប់  ច្បាប់ គ្រូ ឲ្យ យក
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>