
រឿង  ត្រឡោក បាយ
សុធា បាន ធ្វើ បុណ្យ សព ម្តាយ រួចហើយ  ក៏ ពិគ្រោះ នឹង ភរិយា  ដើម្បី ទទួលយក ឪពុក ចាស់ មក នៅ ជាមួយ  ព្រោះ គាត់ នៅឯ ស្រុក  តែ ម្នាក់ឯង  គ្មាន នរណា ជួយ ថែរក្សា ។  ណារី ក៏ យល់ព្រមទាំង ទើសទាល់ ក្នុង ចិត្ត  ត្បិត ឪពុក ក្មេក  ជា អ្នក ជន បទ  មិន ដែល រស់ នៅ ទីក្រុង ។
ក្រោយពេល បាន មក រស់ នៅ ជាមួយ គ្រួសារ របស់ កូន  តា ព្រីង បាន ប្រឹង រៀបចំ  ឥរិយាបថតម្រូវចិត្ត កូនប្រសារ ណាស់  ខ្លាច ចិត្ត ម្ចាស់ ផ្ទះ  ដែល ជា អ្នក ទីក្រុង  ក៏ ចេះតែ ងើប ធ្វើ ការជូត នេះ  ជូត នោះ ក្នុង ផ្ទះ  មិន ហ៊ាន  នៅ ស្ងៀម បន្តិច ឡើយ ។  រាល់ ពេល ទំនេរ  គាត់ អង្គុយ បង្រៀន  ចៅ ប្រុស របស់ គាត់  ឈ្មោះ សុជាតិ  អាយុ ៧ ឆ្នាំ  អោយ រៀន ខាត់ ត្រឡោក លេង  ដើម្បី  ធ្វើ ទ្រ  កូទបទភ្លេង ខ្មែរ ។
ថ្ងៃ មួយ  ណារី មកពី ធ្វើ ការវិញ  ឃើញ កូន រៀន ខាត់ ត្រឡោក  ក៏ កើត ខឹងសម្បារ  រួច ក៏ ស្រែក គំហក ទៅ  ឪពុក ក្មេក  អោយ ឈប់ នាំ ចៅ ធ្វើ ដូច្នោះ ។  តា ព្រីង ក៏ នៅ ស្ងៀម  ដេញ ចៅ  អោយ ទៅ រត់ លេង វិញ ទៅ ។  នៅ រសៀល ថ្ងៃ ដដែល  តា ព្រីង ចូលរួម  ពិសារ បាយ ជាមួយ  ក្រុមគ្រួសារ របស់ សុធា ។  តែ ដោយ អារម្មណ៍ មិន ល្អ  គាត់ ញ័រ ដៃ ទទ្រើក  កាន់ ចាន មិន ជាប់  បណ្តាល អោយ ធ្លាក់ បែក ប្រាវ  ធ្វើអោយ  ណារី ខឹង ឆេវតែ ម្តង  ព្រោះ ចាន នោះ  ជា ចំណង ដៃ អនុស្សាវរីយ៍  ពេល រៀបអាពាហ៍ពិពាហ៍  របស់  នាង និង សុធា ។  ឃើញ ដូច្នោះ  សុធា ក៏ ងើប ទៅ យក ចាន ថ្មី មួយ  មក ផ្លាស់ ជូន ឪពុក  ស្រាប់តែ ណារី ឆ្លើយ ថា  ៖
-  បើ ពុក គាត់ ពូកែ រញី រញ័រ  ធ្លាក់ ចាន បែក អស់ ដូច្នោះ  បង គួរ យក ត្រឡោក  ដាក់ អោយ គាត់ ពិសាវិញ ទៅ  ទើប វា មិន ចេះ បែក  កុំ អោយ  ពិបាក រក ប្រាក់  សម្រាប់ ទិញ ចាន ថ្មី  អោយ គាត់ រាល់ ថ្ងៃ  នាំ តែ ចាយ លុយ ចោល ទទេ ៗ !!
សុធា មិន ហ៊ាន ប្រកែក  ក៏ ស្ទុះ ទៅ យក ត្រឡោក ដែល  តា ព្រីង បាន ខាត់  ជាមួយ ចៅ នោះ  មក ដួស បាយ  ដាក់ ជូន ឪពុក ពិសា ។  តា ព្រីង  មិន ហ៊ាន មាត់ ក  មួយ ម៉ាត់  តបត វិញ ឡើយ  ត្បិត ខ្លាច កូន ទាំង ពីរ មាន ទំនាស់ នឹង គ្នា  ក្នុង គ្រួសារ  ក៏ ឈ្ងោក ពិសា អាហារ  ទាំង អួល ស្លាក់ ទឹកភ្នែក ។
នៅ ថ្ងៃអាទិត្យ មួយ ...  ណារី និង សុធា  អង្គុយ លេង  នៅ ចំហៀង ផ្ទះ  ឃើញ កូន អង្គុយ ក្រោម ម្លប់ ឈើ  លេង តែ ម្នាក់ឯង ។
-  សុជាតិ !  កូន ធ្វើ អី ហ្នឹង ?  ( ណារី សួរ កូនប្រុស )
-  បាទ !  កូន កំពុងតែ ខាត់ ត្រឡោក ។
-  ស្លាប់ ហើយ !  ខាត់ ធ្វើ អី កូន ?  ម៉ាក់ ប៉ា  មិន ចង់អោយ កូន ក្លាយជា អ្នកលេង ទ្រ  ដូច ជីតា របស់ ឯង ទេ  ព្រោះ នោះ ជាមុខរបរ  របស់ អ្នកក្រ ។  ឃើញ ប៉ាឯង ទេ  គេ ខំ រៀន  រហូត មាន ការធ្វើ  មាន ប្រាក់  មាន ផ្ទះ ថ្ម  មាន ឡាន ជិះ ។  កុំ ទៅ ចង់ ធ្វើជា អ្នក ភ្លេង  ធ្វើ អី កូនប្រុស ម៉ាក់ !  រក លុយ ចិញ្ចឹម ពោះ  មិន គ្រប់ ទេ  កូន !
-  បាទ  អត់ ទេ !  កូន មាន ចង់ ធ្វើជា អ្នក ភ្លេង ឯណា ?
-  បើ អញ្ចឹង  កូន ឯង ខាត់ ត្រឡោក ធ្វើ អី ?
-  គឺ កូន ខាត់ ត្រឡោក ពីរ  ទុក ជូន ប៉ា និង ម៉ាក់  សម្រាប់ ធ្វើ ចាន បាយ  ពេល ចាស់ជរា ដូច លោក តា  កុំ អោយ ខ្ញុំ ពិបាក ទិញ ចាន ថ្មី  អោយ ប៉ា ម៉ាក់ ប្រើ  នាំ តែ អស់ លុយ ខ្ញុំ  និង លុយ របស់ ប្រពន្ធ ខ្ញុំ  ខំ រក ។
-  ពុទ្ធោ កូន !!
ណារី ភ្ញាក់ ក្រញាង  បែរ សម្លឹង មុខ ប្តី ទាំង ស្រឡាំងកាំង ។  ថ្ងៃ នេះ  ទាំង ពីរ នាក់  សុធា និង ណារី  បាន ទទួល មេរៀន ល្អ មួយ  ពី កូនប្រុស របស់ ខ្លួន យ៉ាង ធ្ងន់ !!  សំណាង ល្អ ដែរ  ដែល គេ នៅ មាន ឧិកាស កែ កុន កំហុស នៅឡើយ  ដើម្បី កុំ អោយ  មាន ពៀរ ឆ្លង ទាន់ !!
ដោយ  អ្នកស្រី  កែវ  ច័ន្ទ បូរណ៍
</doc>