
រឿង ព្រះពាន់
រឿង  ព្រះ ពាន់  ( នៅ ខេត្ត ព្រៃវែង )  ប្រជុំ រឿង ព្រេង ខ្មែរ  ភាគ  ៦  ទំព័រ  ១៣១  -  ១៣៤  បើ គេ ធ្វើដំណើរ តាម ផ្លូវ ជាតិ លេខ  ១  ពី ភ្នំពេញ ទៅ ស្វាយរៀង ,  ដល់ ទៅ ផ្សារ តូច មួយ  គេ ហៅ ថា  ផ្សារ ល្វា  ក្នុង ឃុំ ល្វា  ស្រុក កំពង់ត្របែក  ( ព្រៃវែង )  ចុះ ទៅ ខាងស្ដាំ ដៃ  ( ទៅ ត្បូង )  តាម ផ្លូវ លំ ប្រមាណ ជា  ៥  គ.ម .  ចុះ ទៅ ទៅ ខាងស្ដាំ ដៃ  ( ទៅ លិច )  តាម ផ្លូវ រទេះ  ឬ ក៏ ទៅ តាម ភ្លឺ ស្រែ អ្នកស្រុក  ចម្ងាយ ប្រមាណ ជា  ៣  គ.ម .  ទៀត  នឹង បាន ឃើញ ដើមឈើ ខ្ពស់ ៗ  " នោះ គឺជា ព្រះពាន់ "  ។  បើ យើង សួរ អ្នកស្រុក នៅក្នុង ភូមិ ជិតខាង  គេ នឹង ប្រាប់ យើង ថា  " នោះ គឺជា ព្រះពាន់ "  ។  លុះ យើង ចូល ដល់ បុរាណ ដ្ឋាន នេះ  នឹង បាន ឃើញ អាស្រម មួយ  សង់ ដោយ ឈើ ប្រក់ ក្បឿង  របៀប ជាសាលា  ។  នៅក្នុង សាលា នេះ មាន ឃើញ ព្រះពុទ្ធរូប  ដែល គេ តម្កល់ លើ បល្ល័ង្ក យ៉ាង រៀបរយ  ។  ក្រៅ អំពី ព្រះពុទ្ធរូប ដែល គង់ លើ បល្ល័ង្ក  មាន ព្រះពុទ្ធរូប ជាច្រើន រយ អង្គ ទៀត  ដែល គេ រចនា ជាប់ ទៅនឹង ដុំ ថ្ម មួយ  កម្ពស់ ប្រមាណ  ១  ម .  ទំហំ  ១  ម .  រាង រៀវ ទៅលើ ,  ព្រះពុទ្ធរូប នេះ ហើយ  ដែល គេ ហៅ ថា  " ព្រះ ពាន់ "  ។  បានជា គេ ហៅ ថា  " ព្រះ ពាន់ "  ដោយ មាន រឿង ព្រេង  ដែល ចាស់ ៗ  ដំណាល ត ៗ  មក ថា  ៖  កាលពី អតីតកាល កន្លងយូរអង្វែង ណាស់ ហើយ នោះ  មាន ត្រកូល មួយ មិន ប្រាកដ ថា ឈ្មោះ អ្វី  បាន រស់ នៅក្នុង ទីនោះ  ។  កាល អំណើះ ឥត អំពី ប្ដី ទៅ  ប្រពន្ធ បាន រួមរស់ ជាមួយ កូនប្រុស ម្នាក់  រកស៊ី ចិញ្ចឹម ជីវិត  ដោយ ការធ្វើ ស្រែ  ជា របរ ប្រចាំ គ្រួសារ  ។  រៀងរាល់ ព្រឹក ,  ម្ដាយ តែងតែ ឲ្យ កូនប្រុស នេះ ទៅ ភ្ជួរ រាស់ ឯ ស្រែ  លុះ ដល់ ថ្ងៃ បន្តិច  ទើប ម្ដាយ ទូល បាយ សម្ល យក ទៅឲ្យ កូន ឯ ស្រែ នោះ  ជា ខាងក្រោយ  ។  ថ្ងៃ មួយ  ដោយ ម្ដាយ មាន ជាប់រវល់  ក្នុង កិច្ចការ ផ្ទះ ជាច្រើន ផង  ដោយ អាង ថា កូន  ប្រហែលជា មិន ទាន់ ឃ្លាន បាយ ណាស់ ណា ផង  ក៏ បង្អែប ង្អង់ ឲ្យ យឺត យូរ បន្តិច ជាង រាល់ ថ្ងៃ  ។  ចំណែក កូនប្រុស  ដែល ទៅ ភ្ជួរ រាស់ ឯ ស្រែ នោះ  ឃ្លាន បាយ ណាស់  ទទឹង មើល ផ្លូវ ម្ដាយ  ស្ទើរ ក្រហម ភ្នែក  មិន ឃើញ ម្ដាយ យក បាយ ទៅឲ្យ សោះ  ក៏ បាន ពោល ពាក្យ ប្រមាថ មើលងាយ ជាច្រើន  ដោយ ពាក្យ ពុំ សមរម្យ  ។  ម្ដាយ  កាល ដែល បាន រួច រវល់ អស់ ហើយ  ក៏ រៀបចំ ដួស បាយ ដាក់ ត្រឡោក  ហើយ ញាត់ ឲ្យ ណែន  ដោយ គាត់ គិត ថា  :  កាលណា កូន គាត់ ស៊ី បាយ រួចហើយ  យក ត្រឡោក នេះ ដង ទឹក ផឹក តែម្ដង  ជា ការងាយស្រួល ជាង ដាក់ បាយ នឹង ចាន ,  ព្រោះ បើ យក ចាន  ហើយ យក ត្រឡោក ថែម ទៀត នោះ  នាតែ ឲ្យ ច្រើន  លំបាក នឹង យក មកវិញ  ។  កូនកំលោះ គាត់  ដែល កំពុង ឃ្លាន បាយ ខ្លាំង  កាលបើ បាន ឃើញ ម្ដាយ  ទូលបាយ តែ បន្តិច ដាក់ ក្នុង ត្រឡោក  យក ទៅឲ្យ ខ្លួន ដូច្នោះ  នឹក ខឹង ណាស់  ដោយ ស្មាន ថា ខ្លួន ស៊ី មិន ឆ្អែត  ក៏ និយាយ ពាក្យ ដ៏ ទ្រគោះ  ទាំង ជ្រុល ហួស ដល់ វាយដំ ម្ដាយ  លុះត្រា ម្ដាយ សន្លប់ បាត់ ស្មារតី ក្នុង ពេល នោះ  ។  លុះ ដល់ ស៊ី បាយ ក្នុង ត្រឡោក នោះ ទៅ  វា ស៊ី មិន អស់  ទើប ដឹង ថា  ខ្លួន ធ្វើ នេះ ខុស ហើយ  ងាក មក សុំ ខមាទោស ម្ដាយ វិញ  ។  ម្ដាយ  ឆ្លើយតប ថា  :  ម្ដាយ គ្មាន ទោស ឲ្យ កូន ទេ  គឺជា ទោស របស់ វដ្ដៈ ទេ  បើ កូន ចង់បាន រួច កម្ម ពៀរ នេះ  ត្រូវ កូន កសាង ព្រះពុទ្ធរូប  ១  ពាន់  នៅលើ ផ្ទាំង ថ្ម ដា មួយ យ៉ាង ធំ  កាលណា បើ ព្រះពុទ្ធរូប ទាំងនេះ  របេះ រលុប រលាយ បាត់ កាលណា  ពេល នោះ  ទើប កូន រួច អំពី កម្ម ពៀរ នេះ  ។  ម្ដាយ ផ្ដាំ រួចស្រេច ហើយ  ក៏ ធ្វើ មរណកាល ទៅកាន់ បរ លោក ទៅ  ។  កូនប្រុស នេះ  ក៏ បាន ធ្វើ តាម បណ្ដាំ ម្ដាយ  ដោយ យក ដុំ ថ្ម មួយ ធំ  មក រចនា ជា ព្រះពុទ្ធរូប ជុំវិញ ជាជាន់ ៗ  ជាច្រើន រយ អង្គ  ហើយ តម្កល់ ទុក ក្នុង កន្លែង នេះ  រហូតមកដល់ សព្វ ថ្ងៃ នេះ  ។  នៅ រៀងរាល់ ឆ្នាំ  អ្នកស្រុក ជិតខាង  គេ តែង នាំគ្នា ទៅ ធ្វើ បុណ្យ ទាន ផ្សេង ៗ  នៅ កន្លែង នេះ  ពុំ ដែល ខាន  ។
</doc>