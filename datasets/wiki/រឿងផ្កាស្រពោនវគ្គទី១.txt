
រឿង ផ្កា ស្រពោន វគ្គ ទី ១
រទេះភ្លើង បោល លឿន ដូច ព្យុះ កាត់ ព្រៃ ខ្លុង  និង ព្រិច រត់ ឆ្លង អូរ  ហើយ ជ្រែក ពុះ ជើង ភ្នំ  ដោយ បញ្ចេញ សន្ធឹក ខ្ទ័ររំពង ធ្វើឲ្យ រញ្ជួយ ផែនព សុធា ។
បន្តិច ក្រោយមក យាន នោះ ក៏ បើក ផុត ជួរ ភ្នំ  និង ព្រៃ ស្ងាត់ អស់  ហើយ ប្រសិនបើ ជា គេ អើត តាម បង្អួច នៃ ទូ ណាមួយ ទៅ  គេ នឹង ឃើញ វាល ស្រែ ដ៏ មាន ភ្លឺ ខ្មៅ ប្រផេះ  ខ្វែង កាត់ គ្នា ជា ក្រឡាច ត្រង្គ ប្រកបដោយ កិរិយា ចេះ រត់ ថយ ក្រោយ វិញ ។
វាល ស្រែ !  វាល ស្រែ !  ពាសពេញត ៗ  ជាប់ គ្នា ដល់ ជើង ព្រៃ ដែល គេ មើលទៅ ឃើញ ខៀវ សន្លឹម ។
នៅក្នុង វាល ស្រែ  សុទ្ធតែ មាន ទឹក សស្ងាច  ពេញ ព្រៀប ដែល ខ្យល់ រំហើយ បោកបក់ បណ្តាលឲ្យ កើត ជា រលក ព ព្រាំ មក យោល ដើម ស្រូវ ខ្ចី  ពណ៌ បៃតង ស្រស់ ។
នៅក្នុង ជំពូក គុម្ព ស្រូវ នោះ  មាន ផ្កា ត្រកួន ពណ៌ ស្វាយ  ផ្កា ក្រ ជីប ពណ៌ ក្រហម ឆ្អៅ  ផ្កា អញ្ចាញ ពណ៌ លឿង ដូច មាស ឆ្អិន  លាយឡំ គ្នា ត្រង់នេះ បន្តិច  ត្រង់ នោះ បន្តិច ។ បុប្ផា ទាំង នេះ  ហាក់ដូចជា ឧប្បត្តិកឡើង  សម្រាប់ ជា គ្រឿង លំអ នៃ សំពត់ ព្រំ ពណ៌ បៃតង  ដែល លាតសន្ធឹង ក្រោម មេឃ ស្រកានាគ  និង ក្រោម រស្មី ថ្លា ត្រចះ នៃ ព្រះសុរិយា ។
នៅក្នុង ទឹក ថ្លា ខ្យង  កុក ចុះរកស៊ី សព្រាត ទាំង ហ្វូង ៗ  និង មាន គ្រួសារ  ឬ ចង្កៀល ខ្យង  ដើរ គូ ៗ វា ។ ឆ្ងាយ ពី ទីនោះ បន្តិច ទៅ ហ្វូង ប្រវឹក ហែល ប្រដេញ គ្នា តាម គុម្ព វល្លិ វារី ជាតិ ។ ឯ ពូក អ្នក ស្ទូង ដែល ស្លៀកពាក់ ខ្មៅ  ហើយ ប្រឡាក់ ភក់ ស្រមក បាន នាំគ្នា ងើប មើល ខ្សែ រទេះភ្លើង ធ្វើ ភ្នែក ស្លឹង ។
ពូក សិស្ស វិទ្យាល័យ ដែល ត្រូវបាន ឈប់ សម្រាក ពីរ ខែ  បាន ស្រុះ គ្នា ធ្វើដំណើរ ត្រឡប់ ចូលទៅ ក្រុង បាត់ដំបង់ វិញ  ដោយ អ៊ឹក ធឹក៖  ខ្លះ ផ្លុំ គែន  ខ្លះ ទះ ដៃ  ខ្លះ ទ ន្ទ្រាំ ក្តារ បន្ទះ  ហើយ ខ្លះ ច្រៀង ទំនុក បារាំង  ដែល គេ ធ្លាប់ ឮ អ្នកលេង កុន ឈ្មោះ ទីណូរូស ស៊ី ច្រៀង ។ ក្មេង មួយ នាក់ ឈ្មោះ បូណា  ចេះប្រសប់ យ៉ាង ចំឡែក ខាង ធ្វើត្រាប់ សម្តី  និង កិរិយា នៃ គ្រូអាចារ្យ  ដែល ជា ហេតុ បណ្តាលឲ្យ សំណើច ផ្ទុះឡើង ឮ ទ្រហឹង អឺង អាប់ ។ យុវជន ខ្លះ ទៀត ដែល មាន ឫកពាជា អ្នក សុភាពរម្យ ទម  ឈរ នៅ មាត់ បង្អួច មើល សត្វ ហើរ មនុស្ស ខ្លះ ធ្វើ ការ  និង ទេសភាព នានា  ហើយ មាន ទឹកមុខ រីក ថ្លា ហាក់ដូចជា មាន ជួប នឹង មិត្រភក្តិ ។
វ៉ា កង ធំ !  អ្នក ទាំងឡាយ គង់ ជ្រាប ស្រាប់ ហើយ  នូវ កម្លាំង នៃ សេចក្តីសប្បាយ ដែល ពង្រីក ទ្រូង  នៃ យុវជន លា សាលារៀន  នៅ ពេល ដែល ចំពើប លើ  ឈប់ ពីរ ខែ  វ៉ា កង ធំ !  ឈប់ ពីរ ខែ !  ពាក្យ ចម្លែក អស្ចារ្យ ដែល បើក ទ្វារ ជើង មេឃ ធំ  ទូលាយ ទៅ ខាងមុខ បាន ។ បក្សា ដែល គេ បង្ខាំង នៅក្នុង ទ្រូង  ហើយ បើ គេ បើក ទ្វារ លែង ទៅ  មាន សេចក្តីត្រេកអរ  យ៉ាងណាមិញ ក្មេង សិស្ស ទាំងឡាយ ក៏ សប្បាយ យ៉ាង នោះ ដែល ។ ខ្លួន គេ ដូចជា ស្រាល ចង់ រសាត់ អណ្តែត ទៅ តាម អាកាស  កិរិយា គេ ដូចជា មនុស្ស ស្រវឹង  គឺ ស្រវឹង នឹង សេរីភាព !  ឈប់ ពីរ ខែ !  គេ មិន ដែល ឃើញ សប្បាយ អ្វី បាន យូរ ដល់ ម្ល៉េះ ទេ ។ គេ រួច ពី ចំណង ការរៀនសូត្រ  ដែល ត្រូវ បំពេញ រាល់ ថ្ងៃ ជា អចិន្ត្រៃយ៍ ។ លា ហើយ សៀវភៅ ធំ ៗ ដ៏ មាន វិជ្ជា ពិបាក  ឡើង ងងឹត មុខ !  លា ហើយ សម្លេង គ្រូអាចារ្យ ដែល បង្ខិតបង្ខំ ស្តីបន្ទោស  លា ហើយ គ្រែ ដំណេក ដែល មាន សង្កើច ពាសពេញ !  លា ហើយ កន្លែង ទទួល ភោជនាហារ ដែល ធំ ក្លិន ឆ្អាប ៗ ជាប់ នឹង ច្រមុះ !  លា ហើយ ពួកម៉ាក ដែល ធ្លាប់ ស្រឡាញ់ គ្នា  ដែល ខំ ប្រកួត ប្រណាំង គ្នា ... លា ហើយ !  លា ហើយ !  លា ហើយ !  គេ នឹង ទៅ ជួបជុំ ឪពុក ម្តាយ  បងប្អូន ញាតិសន្តាន ។ គេ នឹង បាន ដេក អស់ ពេល តាម ចំណង់  បរិភោគ តាម ឃ្លាន  ដើរលេង តាម កំសាន្ត ។ ឈប់ ពីរ ខែ  ជយោ!
ក្នុង ចំណោម ជន ដែល កំពុង ត្រេកត្រអាល យ៉ាង នេះ !  អ្នក ទាំងឡាយ គ្មាន នឹក នា ថា នឹង មាន នរណា ធ្វើ មុខ ជូរ  កើតទុក្ខ បាន ឡើយ ។ តែ បើ សម្លឹង គយគន់ ឲ្យ ហ្មត់ចត់ ទៅ  ក៏ នឹង ឃើញ កុមារ ម្នាក់ ដែល មាន រូបរាង ដូចជា ចៅ ចិន  មាន អាយុ ប្រហែល ១៨ ឆ្នាំ  មុខ រាហ៍  សម្បុរ ជ្រះ  ទឹកមុខ ស្ងប់ស្រពោន នៅក្នុង យាន តែ ម្នាក់ឯង ។ ឯ សក់ សំពោង  ដែល អណ្តែត សំផុរ ទៅ ដោយ ល្បឿន ខ្យល់  និង ខោអាវ ស ៗ  កាត់ តាម និយម អឺរ៉ុប  ដែល មាន ប្រឡាក់ ពាសពេញ  សម្តែង ឲ្យ ឃើញ ថា  អ្នក កម្លោះ មាន ទុក្ខ ជា ទម្ងន់ ។
ស្ថានីយ អូរ ស្រឡៅ !  ក្មេង នោះ ក្រោកឈរ ឡើង  ហើយ អើត តាម បង្អួច មើលទៅ ខាងកើត ។ ក្នុង គ្រា នោះ  អារម្មណ៍ ផ្សេង ៗ ក៏ ស្ទុះ មក បបោស អង្អែល ព្រលឹង នាយកម្លោះ  មាន សភាព ដូចជា វា យោរ រហៀក ៗ ដែល តែង រំហើយ រាត្រី នៃ រដូវ ក្តៅ ។ ឱវាល ស្រែ នេះ !
ជួរ ដង អូរ នេះ !  ឱ !  ត្រដោក ហ្វូង គោ ក្របី ដែល ស៊ី ស្មៅ ព្រាត នោះ !  ខ្លួន បាន ធ្លាប់ ស្គាល់  ធ្លាប់ ប្រទះ  តែ ទោះ យ៉ាងណា ក៏ដោយ  ខ្លួន មិន ចេះ ចិន ឆ្អន់ សោះ  នៅ មាន សេចក្តីប្រតិព័ទ្ធ ដូច មិត្រ សម្លាញ់ ជានិច្ច ។
កុមារ គិត ក្នុង ចិន្តា ថា៖  ឱភូមិ កំណើត អើយ !  នៅ កំបាំង តែ ដង អូរ ពីរ សង្កាត់ ប៉ុណ្ណោះ  ក៏ នឹង ដល់ ហើយ !  ។
រទេះភ្លើង បាន ចាប់បរ ទៅ ទៀត ។ ពួក កូនសិស្ស ក៏ នាំគ្នា រៀបហឹប រៀប អីវ៉ាន់  ព្រោះ នៅតែ ១៥ គីឡូ ទៀត នឹង ដល់ ផ្ទះ ហើយ ។ មាន ខ្លះ ដែល ជា អ្នកផ្ចិតផ្ចង់ ខាងរាងកាយ បាន ចូល ទៅក្នុង បន្ទប់ទឹក ដើម្បី លាង មុខ  សិត សក់  សម្រួល មួក លើ ក្បាល  ទាញ ខ្សែក្រវ៉ាត់ ហើយ ដក វ៉ែនតា ខ្មៅ មក ពាក់ ។
ប៊ុន - ធឿន  គឺជា នាម នៃ កុមារ ដែល មាន មុខ ក្រៀមក្រំ  ដក សំបុត្រ រទេះភ្លើង មកកាន់ នៅ ដៃ  ហើយ ទាញ វ៉ាលី ស្បែក ដែល សឹក ដាច់ដោយ ដំណើរញយ ៗ មក ដាក់ ខាងមុខ ខ្លួន ។ នៅ ពេល ដែល បាន ជិត មកដល់ ក្រុង ជាទី ស្នេហា បំផុត  អ្នកដំណើរ នេះ ក៏ ហាក់ដូចជា ឮ សូរ បេះដូង ខ្លួន  យោល រឹតតែ ញឹកញាប់ ឡើង ។
ផុត ដំណាក់ អូរ ដំបង ហើយ ... ឆ្លង ស្ពាន ដែក ... ឈប់ បន្តិច នៅជិត វត្ត កណ្តឹង ... ផ្លូវ រទេះ ភ្លើង កោង វាង ទៅ ខាង វាល ស្រែ  ត្រើយ ខាងឆ្វេង នៃ ស្ទឹង សង្កែ ។ គុក ក៏ ត្រដាង ជញ្ជាំង ប្រផេះ ... ផ្ទះ និង រោង ជំនាង ផ្សេង ៗ  នៃ ក្រុម រទេះ ល្បឿន យន្ត ថយ ... ថយ  ស្ថានីយ !  មនុស្ស ខ្មៅ មីរ នៅ ចាំ ទៅ នោះ  ។ អ្នកដំណើរ ទាំងអស់ គ្នា ក្រោក ស្រឈរ មើល ។ ហ្វ្រាំង ស្រែក  រថភ្លើង ក៏ ឈប់ ទន្ទឹមនឹង ស្ថានី យ៖  ខ្លះ ស្រែក ហៅ  ខ្លះ សើច  ខ្លះ និយាយ កោក កាក  អ្នកដំណើរ ប្រជ្រៀត គ្នា ដើម្បី ចុះ ពីលើ យាន ព្រោងព្រាត ។
ប៊ុន - ធឿន ទាញ មួក មក ពាក់  កញ្ជក់ វ៉ាលី របស់ ខ្លួន មកកាន់  ចាប់ដៃ ពួកម៉ាក ពីរ បី  នាក់  ហើយក៏ ញែក ពពួក មនុស្ស ដើរ តម្រង់ទៅ អ្នកចាំ ទ្វារ ។ ដល់ ហើយក៏ បង្ហាញ សំបុត្រ ខ្លួន ឲ្យ គេ កត់សម្គាល់  រួច ក៏ ឡើងជិះ ក្នុង រ៉ឺម៉ក មួយ  ទើប និយាយប្រាប់ អ្នក ដែល ធាក់ ថា៖  ជូន ខ្ញុំ ទៅ កំពង់ព្រះ។
ថ្នល់ ពី ក្រុង បាត់ដំបង ទៅ ភូមិ កំពង់ព្រះ  ជា ផ្លូវ អាណានិគម ទី ១ ( ផ្លូវ ជាតិ លេខ ៥ ) ដែល ជា គមនាគមន៍  ឆ្ពោះ ទៅកាន់ ក្រុង ភ្នំពេញ  ថ្នល់ នេះ ចាក់ ជ័រ ស្អាត រាប ធេង ។
រ៉ឺម៉ក ដែល ប៊ុន - ធឿន ជិះ មិន យូរ ប៉ុន្មាន ក៏ រត់ ផុត គេហដ្ឋាន អ្នកស្រុក ក្រុង អស់ ។ មាគ៌ា នេះ មិន សូវ ស្ងាត់ ទេ  គេ តែង ជួប នឹង រទេះ គោ  អ្នក ថ្មើរជើង  អ្នក ជិះ ចក្រ យាន ទៅ មក  តែ ដោយ ប៊ុន - ធឿន ធ្លាប់ ឮ សូរ សម្រែក រទេះ ភ្លើង  ឮ សម្តី ពួក ម៉ាក ពីមុន មក ថ្នល់ នេះ  ក៏ ហាក់ដូចជា មាន សភាព ស្រងេះ ស្រងោច  រឹង រឹតតែ ធ្វើឲ្យ អ្នកដំណើរ យើង ខ្លោចផ្សា ក្នុង ចិត្ត ពេកក្រៃ ។ ទុក្ខ ដែល ក្រាប ងំកាល ដែល ជិះ រទេះ ភ្លើង  ឥឡូវ ក៏ បែរ ទៅជា ជោរជន់ ដល់ បំពង់ ក ។
ប៊ុន - ធឿន លូក យក សំបុត្រ ដែល នាង សោភ័ណ ជា ប្អូន បង្កើត  បាន ផ្ញើ ទៅឲ្យ នៅ ថ្ងៃ មុន ដែល ខ្លួន ចេញ ពី ក្រុង ភ្នំពេញ មក មើល ឡើង ជាថ្មី ម្តង ទៀត ។ សារ នោះ មាន សេចក្តីថា៖
អ្នកបង !  ខ្ញុំ មិន ហ៊ាន លាក់  មិន ប្រាប់ អ្នកបង ពី រឿង យើង មាន គ្រោះថ្នាក់  ទុក្ខ ភ័យ យូរ ទៅ ទេ  ក្រែង បង និន្ទា ថា ប្អូន ធ្វេសប្រហែស ។
បង គង់ បាន ជ្រាប តាម សំបុត្រ ខ្ញុំ ពី ថ្ងៃ មុន ៗ  មក ស្រាប់ ហើយ ថា លោកឪពុក យើង គាត់ បាន ផ្ទុក នូវ ស្រូវ នឹង ទូក ប៉ុក ចាយ មួយចំណុះ  មួយ ហ្មឺន ថាំង  ដើម្បី នឹង នាំ ចុះ ទៅក្នុង ក្រុង ព្រៃ នគរ តាម ផ្លួវ ទន្លេ សាប ។ ខ្ញុំ ទើប ដំណឹង ច្បាស់ ថា  ទូក ស្រូវ នោះ  ឥឡូវ ត្រូវ ខ្យល់ព្យុះ បោក លិច កណ្តាល ទន្លេ ទៅ ហើយ  គេ គ្មាន សង្ឃឹម ថា  នឹង ស្រង់ យក ស្រូវ បាន វិញ ខ្លះ ទេ ។ មុខ តែ ខាត ធំ ហើយ គ្រា នេះ ។
ប៊ុន - ធឿន កាលបើ នឹកឃើញ សេចក្តីសំបុត្រ នេះ ហើយ  ក៏ សែន តក់ស្លុត ក្នុង ស្មារតី ។ សេចក្តី បំណង ដែល ខ្លួន បាន គិត ទុក ទាំង អម្បាលម៉ាន  ក៏ រលាយ ដូចជា អំបិល ត្រូវ ទឹក ។ ឱអញ អើយ !  ម្ល៉េះ សម នឹង ត្រូវ ចាកចេញ ចោល វិទ្យាល័យ  ដើម្បី នឹង មក ជួយ កម្លាំង ឪពុក ម្តាយ វិញ ។
ឪពុក ម្តាយ ប៊ុន - ធឿន ដែល មាន ធនធាន បន្តិចបន្តួច  បាន ខំ ត្រដេត្រដរ ប្រមូល ប្រាក់ យក ទៅ ទិញ ស្រូវ ដាក់ ទូក ទៅ លក់  ហើយ ថែមទាំង មាន ចង ការប្រាក់ គេ ខ្លះ ផង ។ បើ ប្រសិនជា គាត់ លក់ ទ្រព្យ របស់  ដី ស្រែ ខ្លះ ទៅ  ដើម្បី នឹង សង ជំពាក់ គេ  ក៏ មុខ ជាមិន សេសសល់ ប៉ុន្មាន ឡើយ ។
ឱគំនិត ដែល តែង ធ្វើឲ្យ ស្រម៉ៃ ឃើញ ខ្លួន ទៅ រៀន ឯ ប្រទេស ក្រៅ  ឲ្យបាន ជ្រៅជ្រះ  ឱ !  ពាក្យ ដែល សច្ចា ថា  ប្រុង នឹង ចិញ្ចឹម គូ សង្សារ ឲ្យបាន សុខសាន្ត  ឱ ឪពុក ម្តាយ អើយ  ខ្ញុំ សែន លំបាក !...
អន្លង់ វិល  ជ្រនីក  ស្វាយកង់ ... រ៉ឺម៉ក រត់កាត់ ភូមិ ដែល រាយ នៅ តាម ថ្នល់  ហើយ ដែល មាន នាម ជាប់ ក្លិន ដី ក្រអូប ឈួល ។ ប៊ុន - ធឿន មិន បាន គយគន់ មើល សោះ ទេ  ព្រោះ ចិត្ត នៅ ជំពាក់ ខ្វល់ តែ នឹង សេចក្តីតោក យ៉ាក មួយ មុខ ប៉ុណ្ណោះ ៕
</doc>