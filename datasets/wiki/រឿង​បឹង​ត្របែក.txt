
រឿង បឹងត្របែក
រឿង  បឹងត្របែក  ( សង្កាត់ លេខ  ៥  ក្រុង ភ្នំពេញ )  ប្រជុំ រឿង ព្រេង ខ្មែរ  ភាគ  ៦  ទំព័រ  ១៣៩  -  ១៤៤  ឈ្មោះ ភូមិ ផ្សេង ៗ  នៅក្នុង ក្រុង ភ្នំពេញ  សុទ្ធសឹងតែ មាន ប្រវត្តិ ដើមកំណើត  ច្រើន បែប ច្រើន យ៉ាងណាស់ ,  ប៉ុន្តែ ដែល សំខាន់  គឺ ត្រង់ រឿង ណា ទាក់ទង នឹង ប្រវត្តិសាស្ត្រ ផង  ជា បែប និទាន ពីរោះ ស្ដាប់ ផង  ។  យើង លើក យកមក ចុះផ្សាយ ក្នុង ទីនេះ  តែ រឿង ណា ដែល មាន លំដាប់ រឿង វែងឆ្ងាយ ,  ឯ រឿង ខ្លី ៗ  បន្តិចបន្តួច  ពុំ បាន លើកយកមក អធិប្បាយ ទេ  ។  រឿង បឹងត្របែក នេះ  មាន ប្រាកដ នៅក្នុង សៀវភៅ ព្រះរាជ ពង្សាវ តារ ច្បាប់ សរសេរ ដៃ  តម្កល់ នៅ ពុទ្ធសាសន បណ្ឌិត្យ សព្វ ថ្ងៃ  ដែល យកមក លំនាំ រឿង បាន  ដូចតទៅ  ៖  តាម សព្ទ នៃ ពាក្យ ខាងលើ នេះ  មិន មែន ជាពិបាក យល់ ទេ  តែ នៅ មាន បញ្ហា ខ្លះ  ដែល អ្នក អាន គួរ ជ្រាប  គួរ ចាំ ជា ប្រវត្តិ  ។  អាស្រ័យ ហេតុ នេះ  បានជា យើង ស្រាវជ្រាវ  រក ពង្សាវ តារ នៃ បឹងត្របែក  មក អធិប្បាយ ជូន  ។  តើ ហេតុ អ្វី  បានជា គេ ហៅ ថា  " បឹងត្របែក "  តាម រូប សព្ទ នេះ  គេ អាច យល់ បាន ភ្លាម  តែ ត្រង់ ខុស  ឬ ត្រូវ តាម ប្រវត្តិ នោះ  យើង មិន ទាន់ ដឹង ទេ  បើ យើង បំបែក សព្ទ នេះ ទៅ  បាន ន័យ ថា  " បឹង ដែល មាន ដើមត្របែក  ហៅ ថា  បឹងត្របែក "  តើ ឈ្មោះ នេះ  ពិត ដូច្នេះ មែន ឬ ទេ  ?  ។  រឿង នេះ  ខ្ញុំ សូម នាំយក  ប្រវត្តិ មកនិទាន ជូន ដូចតទៅ  ៖  ព្រះបាទ ជ័យ ជេដ្ឋា  ( ព្រះអង្គ សូរ )  ព.ស.  ២២១៩  គង់ នៅ ឧត្ដុង្គឮ ជ័យ  បាន សាង វាំង  ១  ទៀត  នៅ ទួល ឪ ជ្រឹង  ស្រុក សំរោងទង សព្វ ថ្ងៃ  ព្រះអង្គ រើ ព្រះរាជ វាំង ពី ឧត្ដុង្គឮ ជ័យ  មក គង់ នៅ ព្រះរាជ វាំង ទួល ឪ ជ្រឹង  ទុក ព្រះមាតា  គឺ សម្ដេច ព្រះទាវ  ឲ្យ គង់ នៅឯ ឧត្ដុង្គឮ ជ័យ  ។  ឯ សម្ដេច ព្រះបទុម រាជា មហា ឧបរាជ  ទ្រង់ ជ្រាប ព័ត៌មាន នេះ ហើយ  ក៏ មាន ព្រះទ័យ ត្រេកអរ ជា ពន់ពេក  ហើយ ប្រឹក្សា ជាមួយ អុង យួន  រួច លើក ទ័ព ខ្មែរ - យួន ទៅលុក វាំង  ឧត្ដុង្គឮ ជ័យ  ហើយ ចាប់ យក សម្ដេច ព្រះទាវ ជា ព្រះវរ រាជ មាតា នៃ ព្រះជ័យ ជេដ្ឋា  និង  នាង អាំ  ជាសាវឡិក  នាំយក ទៅ នៅ បន្ទាយ ជ្រោយ ចង្វា  ។  ព្រះជ័យ ជេដ្ឋា  ដែល គង់ នៅ វាំង ទួល ឪ ជ្រឹង  កាលបើ ទ្រង់ ជ្រាបការណ៍ នេះ ហើយ  ទ្រង់ ព្រះកន្សែង សោយ សោក អាឡោះអាល័យ ពី ការនិរាស ព្រាត់ ព្រះវរ មាតា  ។  ព្រះអង្គ រើ ព្រះរាជ ដំណាក់ ពី ព្រះរាជ វាំង ទួល ឪ ជ្រឹង  ទៅ គង់ ឧត្ដុង្គឮ ជ័យ វិញ  ។  ព្រះអង្គ ទ្រង់ បាន ប្រឹក្សា ជាមួយ សេនាបតី  នាម៉ឺន សព្វ មុខ មន្ត្រី  ឲ្យ ប្រមូល ទ័ព ទៅ ច្បាំង ជាមួយ ទ័ព ខ្មែរ - យួន  ដែល នៅ ជ្រោយ ចង្វា  ដើម្បី ដណ្ដើម យក ព្រះវរ រាជ មាតា មកវិញ  ។  មន្ត្រី ក៏ ប្រមូល ទ័ព បាន គ្រប់ ចំនួន ហើយ  ព្រះអង្គ ទ្រង់ ព្រះចិន្ដា ថា  លើក ទ័ព ទៅ វាយ ទ័ព យួន  ដែល មាន ព្រះវរ រាជ មាតា នៅ ជាមួយ ផង មិន ស្រួល ទេ  ។  គិត ដូច្នេះ  ព្រះអង្គ ទ្រង់ កែ ព្រះរាជ មធ្យោបាយ  ។  ព្រះអង្គ  ទ្រង់ ប្រឹក្សា ជាមួយ  ពញា មន្ត្រី សង្គ្រាម សួស្តិ៍  ដើម្បី ទៅ យក ព្រះវរ រាជ មាតា  ។  ចៅ ពញា មន្ត្រី សង្គ្រាម សួស្តិ៍  ថ្វាយ ព្រះរាជ យោបល់ ថា  មាន តែ ប្អូន ទូលព្រះបង្គំ  ឈ្មោះ ពញា ភក្ដី សង្គ្រាម ហុក ទេ  ដែល មាន ថ្វី ដៃ  អាច ទៅ យក ព្រះវរ រាជ មាតា ព្រះអង្គ បាន  ។  ចៅ ពញា ភក្ដី សង្គ្រាម ហុក  ទទួល ព្រះរាជ បញ្ជា ហើយ  ក៏ សន្យា នឹង ព្រះជ័យ ជេដ្ឋា ថា  តែ  ៧  ថ្ងៃ  នឹង ធ្វើ ការ នេះ ឲ្យបាន សម្រេច  ហើយ សូម ព្រះអង្គ ឲ្យ ទ័ព ទៅ ចាំ ទទួល  ។  ចៅពញា សង្គ្រាម ហុក  សុំ យក ទាសាជំនិត ម្នាក់  ឈ្មោះ គោ  និង សុនខ មួយ  ឈ្មោះ អាស្រគំ  ទៅ ជាមួយ  ។  ចៅ ពញា ភក្ដី សង្គ្រាម ហុក  ធ្វើដំណើរ ទៅដល់ ភ្នំពេញ ហើយ  ទៅសំណាក់ ក្នុង វត្ត ស្រកាលេញ  រួច ដើរ ស៊ើប យក ការណ៍  រហូតដល់ បាន ព័ត៌មាន ថា  ទ័ព យួន  ទុក សម្ដេច ព្រះទាវ ក្នុង ទូក នៅឯ ជ្រោយ ចង្វា  ។  នៅ វេលា យប់ ស្ងាត់  មេឃ ងងឹត រក កល់ ចង់ ភ្លៀង ផង  ចៅ ពញា ភក្ដី សង្គ្រាម  យក ទៀន ធូបភ្ញី ផ្កា ខ្លះ  លប ចូល ទៅក្នុង ព្រះវិហារ វត្ត ស្រកាលេញ  ហើយ តាំង អធិដ្ឋាន ថា  :  ខ្ញុំ ព្រះអង្គ នេះ  មាន ចិត្ត កតញ្ញូ នឹង ព្រះបាទ ជា អម្ចាស់  ស៊ូលះ ជីវិត មិន គិត ស្លាប់  ទទួលអាសាមក អញ្ជើញ សម្ដេច ព្រះទាវ ជា ព្រះវរ រាជ មាតា  ពី កណ្ដាប់ដៃ នៃ សត្រូវ  បើ សម្ដេច ព្រះជ័យ ជេដ្ឋា ជា អម្ចាស់ ខ្ញុំ  ស្ដេច បាន សោយរាជ្យ សម្បត្តិ  ក្នុង ក្រុង កម្ពុជា ធិបតី នេះ  សូម កុំ ឲ្យ ទ័ព យួន ឃើញ ស្គាល់ ខ្ញុំ អម្ចាស់ ឡើយ  ដោយ សេចក្ដីកតញ្ញូ របស់ ខ្ញុំ  សូម កុំ ឲ្យ មាន អន្តរាយ អ្វី  សូម ទេវតា ជួយ ទំនុកបម្រុង  សូមឲ្យ ខ្ញុំ ទៅ អញ្ជើញ សម្ដេច ព្រះទាវ  ជា ព្រះវរ រាជ មាតា  ពី ក្នុង ចំណោម កងទ័ព សង្គ្រាម បាន ដោយ ងាយ  ។  លុះ ចប់ ការតាំង អធិដ្ឋាន ហើយ  ចៅ ពញា ភក្ដី សង្គ្រាម ហុក  នាំ នាយ គោ ចេញ ពី ព្រះវិហារ  ហើយ ផ្ដាំ ឲ្យ អាស្រគំចាំ នៅមុខ ព្រះវិហារ នេះ  ។  អ្នក ផ្សង សំណាង ទាំង ពីរ នាក់  ផ្លាស់ សំពត់ យក ចង ទ្រូង  ហើយ យក កាំបិត ស្នៀត សៀត នឹង ចង្កេះ  ដើរ រក ឫស្សី ហែល ឆ្លង ទៅ ជ្រោយ ចង្វា  ។  ចៅ ពញា ភក្ដី សង្គ្រាម  ឆ្លង ដល់ ត្រើយ ហើយ  ពួន តាម មាត់ ទឹក តម្រង់ទៅ រក ទូក យួន  ។  លូន បណ្ដើរ  សែក មន្ត គាថា សណ្ដំ ទ័ព យួន បណ្ដើរ ,  ចៅ ពញា ភក្ដី សង្គ្រាម ហុក  បាន ទៅដល់ ទូក ដែល សម្ដេច ព្រះទាវ ផ្ទំ  ។  លោក បាន ឃើញ សម្ដេច ព្រះទាវ ហើយ  ក៏ ចូលទៅ ដាស់ ព្រះអង្គ  ហើយ ថ្វាយ ចិញ្ចៀន ព្រះទម្រង់ ដែល ព្រះជ័យ ជេដ្ឋា  ទ្រង់ បាន ផ្ញើ ឲ្យ យក ទៅ ថ្វាយ សម្ដេច ព្រះមាតា ជាបន្ទាល់  ។  សម្ដេច ព្រះទាវ  ទត ឃើញ សេនា របស់ ព្រះអង្គ  ទ្រង់ មាន សេចក្ដីរំភើប ជា ទីបំផុត  ។  ចៅ ពញា ភក្ដី សង្គ្រាម ហុក  តឿន ព្រះអង្គ ឲ្យ ចេញ ពី ទូក យួន ជា ប្រញាប់  ។  តែ ព្រះអង្គ មាន ព្រះរាជ សវនីយ៍  ទៅកាន់ ចៅពញា សង្គ្រាម ថា  ឲ្យ ទៅ យក នាង អាំ ជា ភី លៀង  មក ជាមួយ ផង  ព្រោះ ធ្លាប់ កម្សត់ ជាមួយ ព្រះអង្គ  ។  ចៅ ពញា ភក្ដី សង្គ្រាម ហុក  នាំ សម្ដេច ព្រះទាវ  និង នាង អាំ  ចេញ ពី ទូក បាន ហើយ  មេឃ ងងឹត ឈឹង រកមើល ទិស តំបន់ អ្វី មិន ឃើញ  ក៏ បញ្ជា ឲ្យ នាយ គោ ផ្ទៀងចាំ ស្ដាប់ អាស្រគំលូ  ។  ផ្ទៀង សំឡេង ឆ្កែ លូ ដាក់ ច្បាស់ ហើយ  ចៅពញា សង្គ្រាម ហុក  នាំគ្នា ហែល ឆ្លង មក ត្រើយ ភ្នំពេញ វិញ  ។  លុះ ដល់ ត្រើយ ហើយ  សម្ដេច ព្រះទាវ  យាង ទៅ សម្រាក ព្រះកាយ បន្តិច  ក្នុង វត្ត ស្រកាលេញ  ហើយ បន្ត ព្រះរាជ ដំណើរ ទៅ ទៀត ,  ចៅពញា សង្គ្រាម ហុក  ប ញ្ជិះ សម្ដេច ព្រះទាវ  ហើយ ឲ្យ នាយ គោ  នាង អាំ  អាស្រគំ ដើរ ទៅ មុខ  តម្រង់ទៅ ឧត្ដុង្គឮ ជ័យ  ។  តែ ពេល នោះ  មេឃ ងងឹត ពេក  ចៅពញា សង្គ្រាម  មើល ផ្លូវ ពុំ ច្បាស់  ចេញ ពី វត្ត ស្រកាលេញ ទៅ ដោយ ព្រាវ  ទៅដល់ បឹងត្របែក សព្វ ថ្ងៃ នេះ  ឃើញ ផ្លូវ បែក  នាយ គោ ងាក មក សួរ ចៅហ្វាយ នាយ ថា  តើ ត្រូវ ដើរ ទៅ តាម ផ្លូវ ណា  ?  ។  ចៅពញា សង្គ្រាម ហុក  ក៏ បញ្ជា ឲ្យ នាយ គោ  បែក ទៅ ស្ដាំ  ។  កន្លែង ដែល មាន ផ្លូវ បែក នេះ  មាន សភាព ទំនាប ជា បឹង ទើប ហៅ ថា  " បឹងត្រង់ បែក "2  ។  ពាក្យ ថា  " បឹងត្រង់ បែក "  នេះ  អ្នកស្រុក និយាយ រហ័ស  ក៏ ឮ តែ បឹងត្របែក ៗ  ទៅ វិញ  ។  សំដី នេះ  ក៏ ចេះតែ ក្លាយទៅ ៗ  រហូតដល់ បាត់ ន័យ ដើម របស់ ពាក្យ ដូច្នេះ  ។  លុះ ភ្លឺ ឡើង ទៅដល់ ស្ទឹង ព្រែក ត្នោត  ទើប ចៅពញា សង្គ្រាម  ដឹង ថា វង្វេង ផ្លូវ  ។  ហើយ នាំគ្នា បែរ មុខ ទៅ រក ទិស  ទៅកាន់ ឧត្ដុង្គឮ ជ័យ វិញ  ។  ទីនេះ ក៏ ជាប់ ឈ្មោះ ថា  បឹងត្របែក  រហូតមក  ។
</doc>