
រឿង គំនូរ រូប ប្រពន្ធ
កាល មួយ នោះ  មាន បុរស ម្នាក់ ឈ្មោះ កំបិ  វា ក្រ ហើយ បញ្ញា ខ្សោយ ផង ។  វា រស់ នៅក្នុង ខ្ទម មួយ តែ ម្នាក់ឯង  គ្មាន អ្នកណា ចង់ រៀបការ ជាមួយ វា ទេ  ព្រោះ វា មាន ស្មារតី តិច ។
ល្ងាច មួយ មាន ស្រី ក្មេង ម្នាក់  បាន ចូល មកដល់ មាត់ទ្វារ ផ្ទះ វា  ហើយ សួរ ថា  តើ នាង អាច គេង មួយ យប់ ក្នុង ខ្ទម នេះ បាន រឺ ទេ ។  តាំងពីដើម មក  កំបិ  មិន ដែល ប្រទះឃើញ ស្រី ណា ល្អ យ៉ាង នេះ សោះ  វារីករាយ នឹង អោយ នាង ចូលក្នុង ផ្ទះ វា ណាស់ ។  យប់ នោះ ក្រោយពី អាស្រ័យ អាហារ យប់ ហើយ  ស្រី ក្មេង សួរ ថា  « លោក ហាក់ដូចជា រស់ នៅ ម្នាក់ឯង  ខ្ញុំ ក៏ មាន តែ ម្នាក់ឯង ដែរ  តើ លោក ចង់បាន ខ្ញុំ ជា ភរិយា រឺ ទេ ?» ។
អាពាហ៍ពិពាហ៍ ធ្វើអោយ  កំបិ  សប្បាយរី រាយ ណាស់  ប៉ុន្ដែ ក៏ ធ្វើអោយ វា ពិបាកចិត្ដ ណាស់ ដែរ  ដើម្បី បង្ហើយ ការងារ ។  វា ជាប់ ចិត្ដ នឹង ប្រពន្ធ ក្មេង ណាស់  ទាល់តែ មិន អោយ នាង បាត់ មុខ ពី វា  សូម្បី មួយ ស្របក់ ក៏ដោយ ។  នៅ ពេល ដែល វា ធ្វើ ស្បែកជើង ចំបើ ជារឿយ ៗ  ស្បែកជើង នោះ មាន បន្ដោយ រហូត ប្រាំ រឺ ប្រាំមួយចំអាម ដោយ មិន ដឹងខ្លួន ផង  ព្រោះ បុរស ជា ប្ដី អាត់ តែ សំលឹង មើល ប្រពន្ធ  មិន មើល ការងារ សោះ ។  នៅពេល ធ្វើ អាវ ភ្លៀង ចំបើង ក៏ ដូចនេះ ដែរ  ជួនកាល អាវ នេះ មាន ប្រវែង រហូតដល់ ដប់ រឺ ម្ភៃ ចំអាម  ព្រោះ បុរស នេះ សំលឹង មើល តែ អ្វី ៗ ដែល ប្រពន្ធ វា កំពុង ធ្វើ មិន បាន ប្រុងប្រយ័ត្ន មើល ការងារ របស់ វា ទេ ។  គ្មាន នរណា អាច ពាក់ អាវ ភ្លៀង វា បាន ឡើយ ។
រួច មក វា ក៏ ទៅ ធ្វើ ការឯ ចំការ  មួយ ស្របក់ ម្ដង ៗ វា រត់ មក ផ្ទះ វិញ  ស្រែក ហៅ  « ប្រពន្ធ សំលាញ់ អើយ !  អូន នៅ ទីនេះ រឺ ?  ហេតុ នេះ  វា គ្មាន បាន បំពេញ ការងារ ច្រើន ទេ  ក្នុង មួយ ថ្ងៃ ៗ ។  ប្រពន្ធ ពោល ថា  « គាត់ នឹង  មិន ចង់ ធ្វើការ ទេ !»  ដូចនេះ នាង ទៅ ទីក្រុង អោយ សិល្បករ ម្នាក់ គូរ រូប នាង ។  នាង យក រូប មក ផ្ទះ វិញ  ហើយ ប្រាប់  កំបិថា  « បង !  នេះ នែ រូប ខ្ញុំ ។  សូម យក រូប នេះ ទៅ ព្យួរ នឹង ដើម មន នៅជិត បង ទៅ  បង អាច ឃើញ រូប នេះ នៅពេល កំពុង ធ្វើការ ក្នុង ចំការ  បង មិន បាត់ មុខ ខ្ញុំ យូរ ទេ »  កំបិធ្វើ តាម នាង ប្រាប់  មួយ ស្របក់ ម្ដង ៗ  វា ឈប់ ធ្វើការ ដើម្បី មើល រូប ប្រពន្ធ វា ប៉ុន្ដែ មិន យូរ ប៉ុន្មាន វា ក៏ រត់ មក ផ្ទះ ជាញយ ៗ ទៀត ។  ថ្ងៃ មួយ មាន ខ្យល់ បក់ មួយ វឹប កួច យក រូប នោះ  ហើយ បំប៉ើង ទៅលើ មេឃ  កំបី តាម ចាប់ រូប នោះ ដែរ  ប៉ុន្ដែ មិន យូរ ប៉ុន្មាន  រូប ក៏ រសាត់ បាត់ ពី ភ្នែក វា ទៅ ។  កំបិយំ ស្បែប ៗ  រត់ ទៅ ផ្ទះ ប្រាប់ ប្រពន្ធ  នាង បាន លួងលោម ថា  « បង សំលាញ់ !  កុំ ព្រួយ  ខ្ញុំ នឹង ទៅ ទីក្រុង រក រូប គំនូរ មួយ ទៀត មក អោយ បង » ។  ក្នុង រយៈពេល នោះ  រូប គំនូរ ទី មួយ ប៉ើង តាម ខ្យល់  ហើយ ទីបំផុត ក៏ ធ្លាក់ ប៉េល ប៉ោល ចុះ ដល់ សួន ក្នុង វិមាន មួយ ។  លុះ ឃើញ រូប គំនូរ  ម្ចាស់ វិមាន ចាប់ចិត្ដ ស្នេហា លើ រូប ស្រី ក្នុង គំនូរ នោះ លោក គិត យ៉ាង នេះ  « បើ រូប គំនូរ ដូចនេះ  មុខ ជា មាន មនុស្ស ពិត មិន ខាន » ។  រួច លោក ក៏ បញ្ជា បំរើ អាយ ដើរ រកស្រី នោះ ដល់ ឃើញ អោយ ចាប់ យក នាង មក ជូន លោក កុំ បង្អង់ ។
បំរើ ដើរ ពី ភូមិ មួយ ទៅ ភូមិ មួយ  ដោយ កាន់ រូប គំនូរ ទៅ ផង  គេ សួរ រក តើ មាន អ្នក ស្គាល់ ស្រី នោះ រឺ ទេ ។  ទីបំផុត  គេ ទៅដល់ ភូមិ ដែល  កំបិរស់ នៅ  បំរើ សួរ អ្នកភូមិ ដោយ បង្ហាញ រូប គំនូរ ផង « តើ អ្នក ស្គាល់ រូប នេះ រី ទេ » ដោយ បាន ឃើញ រូប គំនូរ អ្នកភូមិ ទាំងនោះ ឆ្លើយ ភ្លាម  « អូ!  នេះ ជា ប្រពន្ធ  កំបិ  ទេ តើ !»  ប្រាកដ មែន  លុះ បំរើ ទៅដល់ ខ្ទម  កំបិ  ក៏ ឃើញ ស្រី ម្នាក់ រូប ស្អាត ។  មុខ ដូច រូប ក្នុង គំនូរ បេះ បិទ  « យើង មក ចាប់ នាង យក ទៅ ជូន ចៅវ ហ្វាយ យើង ហើយ »  ពួកគេ និយាយ ហើយ ប៉ុនប៉ង នាំ នាង ចេញ ទៅ ។  កំបិអង្វរ  « សូម មេត្ដា កុំ ចាប់ យក នាង ទៅ »  តែ ឥត អំពើ ឡើយ  វា ស្រែក ទ្រហោយ យំ យ៉ាង ខ្លាំង ទាល់តែ ទឹកភ្នែក ក្លាយជា ថ្លុក មួយ បន្ដាយ មួយ ជំហាន ។
ប្រពន្ធ និយាយ  « បង កំបិ  កុំ ស្រែក យ៉ាង នេះ  យើង មិន អាច អ្វី គេ កើត ទេ ក្នុង ពេលនេះ  តែ សូម ស្ដាប់ ខ្ញុំ អោយ មែនទែន ។  យក ដើម ស្រល់ សំរាប់ តុបតែង ក្លោងទ្វារ ទៅ ជាមួយ ផង  ពេល នោះ យើង នឹង បាន ជួបគ្នា  ហើយ កិច្ចការ យើង នឹង បាន សំរេច »  នាង មិន ទាន់ ទាំង បាន និយាយ អ្វី ច្រើន ទៀតផង  គេ ក៏ ចាប់ យក នាង ចេញ តំរង់ ទៅ វិមាន ។  រាល់ ៗ ថ្ងៃ  កំបិនឹកមមៃ ថា តើ ដល់ ពេល ត្រូវ ទៅ រក ប្រពន្ធ វា ហើយ រឺ នៅ ? ។  ទីបំផុត មាន គេ និយាយប្រាប់ វា ថា  ឥលូវ ដល់ ពេល បុណ្យ ចូល ឆ្នាំ ថ្មី ហើយ ។  វា ចេញដំនើរតំរង់ ទៅ វិមាន ដោយ បាន នាំយក មែក ស្រល់ មួយបាច់ ធំ ទៅ ផង ។  បន្តិច ទៀត វា នឹង បាន ជួប មុខ ប្រពន្ធ សំលាញ់ ចិត្ដ វិញ ហើយ !  លុះ ទៅដល់ មាត់ទ្វារ វិមាន  កំបិ  ស្រែក ពពាយនាយ ថា  « ដើម ស្រល់ !  ដើម ស្រល់ !  ដើម ស្រល់ ល្អ សំរាប់ បុណ្យ ចូល ឆ្នាំ ថ្មី !»  ប្រពន្ធ បាន លឺ សំលេង ប្ដី  ក៏ ញញឹម ពី ក្នុង វិមាន មក ។  នេះ ជា លើក ដំបូង ហើយ ដែល នាង បាន សើច តាំងពី ពេល ដែល គេ ចាប់ នាង យកមក ដាក់ ក្នុង វិមាន ។  ម្ចាស់ វិមាន សប្បាយ ណាស់  ដោយ បាន ឃើញ នាង រីករាយ យ៉ាង នេះ ។
លោក បញ្ជា បំរើ ទៅ ហៅ អ្នកលក់ ដើម ស្រល់ ចូល មក ។  លុះ ឃើញ កំបិមកដល់ នាង ប្រពន្ធ រិត តែ រីករាយ ជាង មុន ទៅ ទៀត នាង សំលឹង មើល វា យ៉ាង ពព្រាយ  ទាល់តែ ម្ចាស់ វិមាន គិត ក្នុង ចិត្ដ ថា  « បើ អ្នកលក់ ដើម ស្រល់ ធ្វើអោយ នាង រីករាយ យ៉ាង នេះ  អញ គួរតែ ធ្វើជា អ្នកលក់ ដើម ស្រល់ វិញ ម្ដង » ។
ម្ចាស់ វិមាន ក៏ បញ្ជា កំបិអោយ ប្ដូរ សំលៀកបំពាក់ ជាមួយ ខ្លួន  លុះ ស្លៀកពាក់ ខោអាវ កញ្ចស់ ដូចជា អ្នកលក់ ដើម ស្រល់ ហើយ  ម្ចាស់ វិមាន ដើរ ចុះ  ដើរ ឡើង ក្នុង សួន ដោយ ស្រែក ពពាយនាយ ថា  « ដើម ស្រល់ !  ដើម ស្រល់ !  ដើម ស្រល់ ល្អ សំរាប់ បុណ្យ ចូល ឆ្នាំ ថ្មី !» ។  ធ្វើ យ៉ាង នេះ នាំ អាយ ប្រពន្ធ កំបិ  កាន់តែ សប្បាយចិត្ដ ឡើង ។  នាង ទះ ដៃ ដ៏ ស្រួច របស់ នាង  ហើយ សើច ក្អាកក្អាយ អស់ ពី ដួងចិត្ដ ។  ម្ចាស់ វិមាន រីករាយ ខ្លាំង ណាស់ ដោយ បាន ឃើញ នាង សើច  ហើយក៏ តាំង រាំ រែក ជុំវិញ សូន ដោយ ពុន ដើម ស្រល់ ពីក្រោយ ខ្នង ផង ។  « ដើម ស្រល់ !  ដើម ស្រល់ ល្អ ៗ !»  គេ ពពាយនាយ ហើយ  ពពាយ នាយ ទៀត ។  គេ រាំ  រារិល ជុំវិញ សួន  ហើយ ចេញ ផុត ពី មាត់ទ្វារ វិមាន  ដោយ មិន ទាំង ដឹងខ្លួន ផង ។
លុះ ម្ចាស់ វិមាន ចេញ ផុត ទៅ ក្រៅ ភ្លាម  ប្រពន្ធ កំបិ ប្រាប់ បំរើ អោយ បិទ ទ្វារ វិមាន មួយ រំពេច ។  មួយ សន្ទុះ ក្រោយមក ម្ចាស់ វិមាន ដឹង ថា ខ្លួន មិន មែន នៅក្នុង សួន ទេ ។  គេ ក៏ ដើរ ទៅកាន់ ទ្វារ វិមាន  តែ ងឿងឆ្លល់ ជាខ្លាំង ដោយ ឃើញ ទ្វារ បិទ ជិត បើក អោយ អញ ចូល !  អោយ អញ ចូល !  គេ ស្រែក ហៅ  តែ គ្មាន នរណា ឆ្លើយតប វិញ សោះ ។  នៅក្នុង វិមាន  កំបិ  និង ប្រពន្ធ ដ៏ ឈ្លា
សវៃ របស់ គេ មាន របស់ ទ្រព្យ គ្រប់ បែបយ៉ាង ដូច ចិត្ដ ប្រាថ្នា ហើយក៏ រស់ នៅ យ៉ាង សុខ សាន្ដ និង រីករាយ ពី ពេល នោះ មក ។
ប្រជុំ រឿង ព្រេង ខ្មែរ
ប្រជុំ រឿង ព្រេង ខ្មែរ របស់ មណ្ឌល វប្បធម៌ ខ្មែរ នៅ ស្វីស
</doc>