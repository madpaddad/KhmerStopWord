
រឿង អាឡេវ
កាលពី ព្រេង នាយ  មាន បុរស ម្នាក់ ឈ្មោះ អ្នក ង៉េះ  ប្រពន្ធ នាង ង៉ោះ  មាន កូនប្រុស ម្នាក់ ឈ្មោះ  អាឡេវ  ។  កូន នោះ  លុះ ធំ ឡើង អាយុ  ៧  ឆ្នាំ  ជា ក្មេង មាន ប្រាជ្ញា ដឹង ថា ម្តាយ ឪពុក ល្ងង់  មិន ចេះ ធ្វើការរកស៊ី  ជា អ្នកក្រ លំបាក  វា ក៏ និយាយ នឹង ម្តាយ  ឪពុក ថា  « ម៉ែ អើយ !  ឪ អើយ !  ឥឡូវនេះ  យើង គ្មាន របរ ធ្វើការ រកស៊ី អ្វី នឹង គេ បានជា យើង ក្រ,  បើ ដូច្នេះ  ខែ វស្សា យើង ធ្វើ ស្រែ  ខែ ប្រាំង យើង ទៅ ធ្វើ ចម្ការ ,  ឯ ខ្ញុំ ទៅ ធ្វើ ស្រែ ជាមួយនឹង ឪឯង  បើ យើង អត់ ស្លា ម្លូ អង្ករ ម្ហូប ចំណី អ្វី  សឹម ខ្ញុំ មក រក យក ពី ផ្ទះ នេះ  ទៅ ស៊ី »  ។  អាឡេវ និង ឪពុក ម្តាយ  គិត គ្នា ព្រម ហើយ  ក៏ រៀប ប្រដាប់ ប្រដាឡើង ទៅ ធ្វើ ស្រែ  ។  លុះ នៅ ស្រែ យូរ ទៅ  អាឡេវ នឹក ចង់ ស៊ី នំ  ហើយ វា គិត ថា  « បើ ដូច្នេះ អញ នឹង បញ្ឆោត ម៉ែ ឪ អញ យក នំស៊ី »  គិត ហើយ ប្រាប់ ឪពុក វា ថា  « ឪ ៗ !  ខ្ញុំ ទៅ ផ្ទះ យក ស្លា ម្លូ មកស៊ី »  ។  ឪពុក ក៏ ឲ្យ កូន ទៅ ផ្ទះ  ។  អាឡេវ  ដើរ ទៅដល់ កណ្តាល ផ្លូវ បាន ឃើញ វត្ត លោក  ក៏ ចូលទៅ ថ្វាយបង្គំ រក លោក កោរ សក់ ឲ្យ ,  លុះ កោរ រួចហើយ ក្រាប ថ្វាយបង្គំ លា លោក ទៅ  ។  លុះ ទៅដល់ ជិត ផ្ទះ  អាឡេវ  យក សំពត់ ទទូរ ក្បាល ហើយ ធ្វើជា យំ  ដើរ ចូល ទៅក្នុង ផ្ទះ  ។  ឯ ម្តាយ ឃើញ កូន យំ ដូច្នោះ  ក៏ សួរ ទៅ កូន ថា  « ថ្វី ក៏ កូន យំ ?»  ។  អាឡេវ  ធ្វើជា យំ ខ្លាំង ឡើង ទៀត  ។  ម្តាយ ឃើញ កូន រឹតតែ យំ ខ្លាំង ឡើង ដូច្នោះ  ក៏ ស្ទុះ ទៅ ឱប  ហើយ បើក សំពត់ អំពី ក្បាល កូន ចេញ  ឃើញ ក្បាល កោរ រលីង  រឹតតែ សង្ស័យ  ហើយ សួរ ទៀត ថា  « ហេតុ អ្វី  ក៏ បានជា កោរ សក់ ហើយ យំ ដូច្នេះ ?»  ។  អាឡេវ ប្រាប់ ម្តាយ ថា  « ឪ គាត់ ស្លាប់ ហើយ !»  ។  នាង ង៉ោះ  លុះ ឮ កូន ថា ដូច្នោះ  ក៏ គក់ ទ្រូង ស្រែក ទួញ យំ អាឡោះ អាល័យ  រៀបរាប់ ពី កាល ចាប់ ដៃ គ្នា បានជា ប្តី ប្រពន្ធ រៀងរាបដរាប មក  ។  អាឡេវ  ឃើញ ម្តាយ យំ ស ង្រេង សង្រៃ ដូច្នោះ  ក៏ អង្វរ លួងលោម ម្តាយ ថា  « អ្នក ម៉ែ អើយ !  អ្នក កុំ យំ !  បើ អ្នក ចេះតែ យំ  តើ ធ្វើ ដូចម្តេច នឹង បាន ធ្វើ បុណ្យ ទាន បញ្ជូន ទៅឲ្យ ឪ !»  ។  នាង ង៉ោះ ជា ម្តាយ  ឮ អាឡេវ ឃាត់ មិន ឲ្យ យំ  ហើយ សួរ ទៅ អាឡេវ ថា  « បាន រៀបបញ្ចុះ ខ្មោច ឪឯង រួចហើយ ឬ នៅ ?»  ។  អាឡេវ ប្រាប់ ម្តាយ ថា  « ខ្ញុំ បាន ពឹង អ្នកស្រុក  ឲ្យ គេ ជួយ រៀបបញ្ចុះ ខ្មោច ឪ រួច ល្អ ល្អិត ហើយ »  ។  នាង ង៉ោះ ឮ កូន ថា ដូច្នោះ  ក៏ ម្នីម្នា រៀប ធ្វើ អន្សម នំគម ចំណី ចំណុក  ហើយនិយាយ នឹង អាឡេវ ថា  « កូន អើយ !  ឯង យក នំ ចំណី នេះ  ទៅ ធ្វើ បុណ្យ ឲ្យ ឪ ឯង ចុះ !  អញ មិន ទៅ ទេ ,  បើ អញ ទៅ ឃើញ ស្រែ ដែល ឪឯង ធ្វើ  កន្លែង ដែល ឪឯង ទៅ  និង ផ្នូរ ខ្មោច ឪឯង នោះ  ម្តាយ រឹតជា កើតទុក្ខ ច្រើន ឡើង ទៀត  បើ ដូច្នោះ  ឯង ទៅ ចុះ »  ។  អាឡេវ ឮ ម្តាយ ថា ដូច្នោះ  ក៏ នឹក អរ ក្នុង ចិត្ត ណាស់  ត្បិត ត្រូវ នឹង គំនិត ខ្លួន ដែល កុហក ម្តាយ នោះ  ហើយក៏ ម្នីម្នា រៀបស ង្រែក  រួចហើយក៏ រែក ទៅ  លុះ ទៅដល់ ពាក់កណ្តាល ផ្លូវ  ដាក់ អម្រែក ពីលើ ស្មា  ហើយ អង្គុយ ស៊ី នំ និង ចំណីចំណុក លុះត្រាតែ ឆ្អែត  នៅសល់ ខ្លះ  អាឡេវ រៀបទុក យក ទៅ ផ្ញើរ ឪវា  ។  លុះ ទៅដល់ ជិត ខ្ទម ឪ វា ៗ  ធ្វើជា យំ ទៀត  ។  អ្នកង៉េះ ជា ឪពុក  ឃើញ កូន យំ  ហើយ សក់ ទើបនឹង កោរ ថ្មី ៗ  ដូច្នេះ  ក៏ សួរ ទៅ ថា  « កូន អើយ !  ថ្វី ក៏ ឯង យំ  ហើយ កោរ ទាំង សក់ ក្បាល ដូច្នេះ »  ។  អាឡេវ ប្រាប់ ឪពុក ថា  « ឪ អើយ !  ឥឡូវនេះ  ម៉ែ គាត់ ស្លាប់ ទៅ ហើយ  បានជា ខ្ញុំ កោរ សក់ ,  អស់ បងប្អូន គេ រៀប ធ្វើ បុណ្យ ឲ្យ ម៉ែ  បានជា មាន ទាំង នំ  ឥឡូវនេះ  ខ្ញុំ យកមក ផ្ញើរ ឪពិសា !»  ។  ឯ ឪពុក ជា មនុស្ស ឆោត ល្ងង់ ណាស់  ឮ កូន ប្រាប់ ដូច្នោះ  ក៏ យំ អាណិត ប្រពន្ធ  ហើយក៏ និយាយ នឹង អាឡេវ ថា  « កូន អើយ !  អំពី ថ្ងៃ នេះ ទៅ  ឪពុក លែង ទៅ ទន្លេ ទៀត ហើយ »  ។  អាឡេវ ឮ ថា ឪពុក លែង ទៅ ស្រុក ដូច្នោះ  ក៏ នឹក អរ ក្នុង ចិត្ត ណាស់  ព្រោះ ត្រូវ នឹង គំនិត ខ្លួន គិត  ។
លុះ យូរ បន្តិច ទៅ  អាឡេវ និយាយ នឹង អ្នកង៉េះ ជា ឪពុក ថា  « ឪ អើយ !  ឥឡូវនេះ  ឪ នៅតែ ពីរ នាក់ នឹង ខ្ញុំ  ដូច សព្វ ថ្ងៃ នេះ  លំបាក ណាស់ ,  គ្មាន អ្នកណា នឹង ដណ្តាំ បាយ ស៊ី  គ្មាន អ្នកណា នឹង ដេរ សំពត់ អាវ ស្លៀក ដណ្តប់ ,  បើ ដូច្នោះ  ឪឯង រក ដណ្តឹង ប្រពន្ធ យកមក  គ្រាន់ នឹង ដាំ បាយ  ដង ទឹក  បុក ស្រូវ  ទើប យើង មិន សូវ នឿយហត់ ដូច សព្វ ថ្ងៃ ពេក »  ។  អ្នកង៉េះ ជា ឪពុក  ឆ្លើយ ឡើង ថា  « កូន អើយ !  ម្តាយ ឯង ស្លាប់ ទៅ  ពុំ ទាន់ បាន មួយ ខែ ទេ ,  ឥឡូវនេះ  ឯង ឲ្យ ឪ យក ប្រពន្ធ ទៀត  កូន មិន អាណិត ម៉ែ ឯង ទេ ?  ឬមួយ ទៀត ឪ ខ្មាស គេ  ក្រែង គេ ថា ប្រពន្ធ ស្លាប់ ពុំ ទាន់ បាន ប៉ុន្មាន ថ្ងៃ  ប្តី គិត រក ប្រពន្ធ ថ្មី  ឪខ្មាស់ គេ ណាស់ មិន យក ប្រពន្ធ ទៀត ទេ »  ។  អាឡេវ ចេះតែ អង្វរ ឪពុក តែ សព្វ ថ្ងៃ  ។  ថ្ងៃ មួយ អាឡេវ ឃើញ ឪពុក មកពី ស្រែ នឿយហត់ ណាស់  វា ក៏ និយាយ ថា  « ឪ អើយ ! ឥឡូវនេះ  ឪ ឯង នឿយ ណាស់  ព្រោះ គ្មាន ប្រពន្ធ នឹង ជួយ កម្លាំង  មួយ ទៀត  ពាក្យ បុរាណ លោក ថា  មនុស្ស គ្មាន ប្រពន្ធ ដូចជា ឪ ឯង នេះ  បើ ទៅ ធ្វើ ការឯ ព្រៃ  បាត់ ការឯ ផ្ទះ  ធ្វើ ការ ផ្ទះ  បាត់ ការឯ ព្រៃ ,  ធ្វើ ដូចម្តេច  នឹង បាន ប្រាក់ ចាយ បាយ ស៊ី នឹង គេ  ហើយ ខ្លួន ក៏ នឿយ ណាស់ ផង »  ។  អ្នកង៉េះ ឮ កូន អង្វរ ដូច្នោះ  ក៏ សួរ ទៅ ថា  « បាន នរណា គេ ទៅដណ្តឹង ប្រពន្ធ ឲ្យ ឪ ?  ។  អាឡេវ ឆ្លើយ ឡើង ថា  « ឪ កុំ ព្រួយ  សឹម ខ្ញុំ ទៅ រក ដណ្តឹង ជូន  ឪ នៅ ចាំ តែ រៀប របស់ នឹង ទៅ ការចុះ »  ។  អ្នកង៉េះ ជា ឪពុក ឮ កូន ថា  ដូច្នោះ  ក៏ ថា  « តាម តែ កូន គិត ចុះ !»  ។  អាឡេវ ឮ ឪពុក ព្រម ដូច្នោះហើយ  ក៏ រៀប ខ្លួន ម្នីម្នា ទៅ ផ្ទះ នាង ង៉ោះ ជា ម្តាយ  នៅ បាន ពីរ បី ថ្ងៃ  ទើប វា និយាយ នឹង នាង ង៉ោះ ជា ម្តាយ ថា  « ម៉ែ អើយ !  យើង នៅតែ ពីរ នាក់ ,  ខ្ញុំ ក៏ ក្មេង  មិន ចេះ រកស៊ី ធ្វើ ការ ,  ម៉ែ ជា ស្រី ហើយ មេម៉ាយ ផង ,  ឥឡូវ មាន គេ ចង់បាន ម៉ែ ៗ  យក ប្តី ទៅ  គ្រាន់ គេ នឹង ចិញ្ចឹម  សោះ អត់ឃ្លាន ,  យើង ក៏ មិន សូវ លំបាក »  ។  ឯ នាង ង៉ោះ ឮ អាឡេវ ជា កូន ថា ដូច្នោះ  ក៏ ឆ្លើយ ថា  « កូន អើយ !  ឪឯង ទើបតែនឹង ស្លាប់ បាន  ៥ - ៦  ថ្ងៃ  ឥឡូវនេះ  កូន ឲ្យ ម្តាយ យក ប្តី ទៀត ដូច្នេះ  មិន ត្រូវ ទេ  អ្នកផង គេ នឹង សើច តិះដៀល និន្ទា ថា  « ស្រី ចើក អាស  ប្តី ស្លាប់ ពុំ ទាន់ បាន ប៉ុន្មាន ថ្ងៃ  ចង់បាន ប្តី ទៀត »  ។  អាឡេវ ឮ ម្តាយ ថា ដូច្នោះ  ក៏ ឆ្លើយ ឡើង ថា  « ម៉ែ អើយ !  បើ ទុក ជា ម៉ែ ខ្លាច ពាក្យ អ្នកផង គេ និន្ទា ដូច្នោះ  គេ ក៏ មិន បាន មក រក ចិញ្ចឹម យើង ដែរ  គេ បាន ប្រាក់កាស  គេ មិន ឲ្យ ចាយ ទេ  កាល ខ្ញុំ នៅឯ ស្រែ  មាន ប្រុស ម្នាក់  មុខមាត់ ខ្លួនប្រាណ ដូច ខ្មោច ឪ  ហើយ គាត់ ស្រឡាញ់ ខ្ញុំ ដូចជា កូន គាត់  សួរ ខ្ញុំ ថា  « ឯង មាន ម៉ែ ឪ ដែរ ឬ ទេ ?  ខ្ញុំ ប្រាប់ គាត់ ថា  « គ្មាន ឪ ទេ  មាន តែ ម៉ែ  ហើយ គាត់ និយាយ នឹង ខ្ញុំ ថា  « ចង់បាន ម៉ែ ជា ប្រពន្ធ  តើ ម៉ែ ឯង ព្រមដូចម្តេច ?»  បើ ម៉ែ ព្រម គាត់ នឹង រៀបរណ្តាប់មក ចែចូវ  មាន អ្នក ផ្លូវ ចៅ មហា  មាន ខាន់ ស្លាក្រ យាសំពេះ  តាម ច្បាប់ សណ្តាប់ ប្រពៃណី ពី បុរាណ មក ,  បើ ម៉ែ មិន ព្រម  ខ្ញុំ ក៏ មិន ដឹង ដែរ  តាម តែ ម៉ែ គិត  ធ្វើការរកស៊ី ចុះ »  ។  នាង ង៉ោះ ជា ម្តាយ  ឮ កូន និយាយ អង្វរ ផ្ទញ់ ផ្ទាល់ ដូច្នោះ  ក៏ ឆ្លើយតប ទៅវិញ ថា  « តាម តែ កូន គិត ចុះ »  ។  អាឡេវ  ឮ ម្តាយ ថា តាម តែ ចិត្ត ដូច្នោះ  ក៏ អរ ណាស់ គិត ថា « ពេលនេះ  អញ បាន នំស៊ី ទៀត ហើយ »  ហើយក៏ រៀបចំ ផ្ទះសម្បែង រួច ប្រាប់ នាង ង៉ោះ ជា ម្តាយ ថា  « ត្បិត គេ ចង់ រៀបការ ឆាប់ ៗ  ខ្ញុំ លា ម៉ែ ទៅ ស្រែ  ដើម្បី រក មាន់ ទា បន្លែ បង្ការ  ហើយ នឹង ប្រាប់ ឣ្នក ដែល ចង់បាន ម៉ែ ជា ប្រពន្ធ នោះ ផង  ដើម្បីឲ្យ គេ រក រណ្តាប់ រៀបការ »  ។  អាឡេវ  ក៏ ម្នីម្នា រៀប ខ្លួន ទៅ ស្រែ  ទៅដល់ ហើយ  ក៏ និយាយប្រាប់ អ្នកង៉េះ ជា ឪពុក ថា  « ឪ អើយ !  ខ្ញុំ ទៅ រក ប្រពន្ធ ឲ្យ ឪ បាន ហើយ  នាង នោះ មុខមាត់ សំដី សំដៅ កម្ពស់ កំព សម្បុរ សំបក ដូច ម៉ែ បេះ បិទ ,  ឥឡូវ ខ្ញុំ ឲ្យ គាត់ នៅ លើ ផ្ទះ យើង ហើយ  បើ ដូច្នេះ ឪរៀបរណ្តាប់ ទៅការ ឲ្យ ឆាប់ »  ។  អ្នកង៉េះ ឮ អាឡេវ ប្រាប់ ថា គេ ឲ្យ រៀបការជា ឆាប់ ដូច្នោះ  ក៏ ម្នីម្នា ពឹង អ្នកស្រុក ជិតខាង  ឲ្យ ជួយ ធ្វើ នំនែក ចំណី ចំណុក  ហើយ ខ្លួន គាត់ ទៅ រក ទិញ មាន់ ទា  បន្លែបង្ការ បាន សព្វគ្រប់ មុខ  ។  ឯ អាឡេវ ចេះតែ ស៊ី នំរាល់ ថ្ងៃ  ហើយនិយាយ នឹង ឪពុក ថា  ប្រពន្ធ ដែល ខ្ញុំ ដណ្តឹង ឲ្យ នោះ  មេបា បើក ឲ្យ រៀបការតែ យប់  បើ មិន ព្រម ដូច្នោះ  មេបា មិន បើក ឲ្យការទេ »  ។  អ្នកង៉េះ ឮ អាឡេវ ថា ដូច្នោះ  ហេតុតែ ជា មនុស្ស ឆោត ល្ងង់  តាម តែ ពាក្យ អាឡេវ បង្គាប់ ដូចម្តេច  ក៏ តាម ទាំងអស់  ទើប រក វេលា ទៅ រៀបការ ឲ្យ តែ វេលា យប់  ។  ពេលល្ងាច  អ្នកង៉េះ ក៏ ពឹងអស់ បងប្អូន  ដែល នៅជិតខាង  ឲ្យ ជួយ ជញ្ជូន អស់ បណ្ណាការ  នាំ ទៅ រៀប មង្គលការ  ។  លុះ ទៅដល់ កន្លែង ការ ក៏ រៀប ដណ្តាំ បាយ ស្ល ស្លុក  អ្នក ខ្លះ ក៏ រៀប ផ្លែ ឈើ ចំណី ចំណុក ទៅ ជូន មេបា តាម ទំនៀម  ។  នាង ង៉ោះ ពឹងអស់ បងប្អូន  មក រៀប បណ្ណា ការទទួល តាម ច្បាប់  ។  ឯ អាឡេវ  គិត តែ ស៊ី នំ ឲ្យ ឆ្អែត  ។  នាង ង៉ោះ ឮ មាត់ អ្នកង៉េះ  នឹកឆ្ងល់ ក្នុង ចិត្ត ថា  « មាត់ និយាយ នោះ  ដូចជា សំឡេង អ្នកង៉េះ ប្តី អញ »  ។  អ្នកង៉េះ ឮ មាត់ នាង ង៉ោះ ក៏ ឆ្ងល់ ក្នុង ចិត្ត ថា  « សំឡេង និយាយ នោះ  ដូចជា សំឡេង នាង ង៉ោះ ប្រពន្ធ អញ »  ។  អ្នកង៉េះសង្ស័យ ណាស់  ក៏ ឡើង ទៅ លើ ផ្ទះ  ឃើញ នាង ង៉ោះ ក៏ ថា  « នាង នេះ ដូចជា នាង ង៉ោះ ប្រពន្ធ អញ  »  ។  ឯ នាង ង៉ោះ ថា  « អ្នក នេះ  ដូចជា អ្នកង៉េះ ប្តី អញ »  ។  អស់ បងប្អូន អ្នកស្រុក គេ ថា  « អ្នក ង៉េះ ហើយ  ថា មិន អ្នកង៉េះ  នាង ង៉ោះ ហើយ ថា មិន នាង ង៉ោះ  »  ។
លុះ អ្នកង៉េះ និង នាង ង៉ោះ  ឃើញ គ្នា ជាក់ មែនទែន ហើយ  ទើប ដឹង ថា អាឡេវ វា បញ្ឋោត  ក៏ អៀន រត់ ទៅ ដោយ ខ្លួន ទីទៃ ៗ  ។  អាឡេវ ដឹង ថា ម្តាយ ឪពុក ដឹង ដូច្នោះ  ក៏វេះ ពួន  លុះ ព្រឹកឡើង  អាឡេវ រត់ ទៅ នៅ វត្ត  ធ្វើជា កូនសិស្ស លោក  ។  ឯ អ្នកង៉េះ និង នាង ង៉ោះ  ក៏ នៅ ជា ប្តី ប្រពន្ធ នឹង គ្នា ដូច ដើម ទៅ  ។  អាឡេវ នៅ រៀន អក្សរ  នឹង លោកគ្រូ សង្រ្គាជ  ។  លុះ នៅ យូរ ទៅ  អាឡេវ គិត ថា  « អញ នឹង បញ្ឆោត លោក សង្ឃ ណា ដែល មាន ប្រាក់ ច្រើន  យក ទៅឲ្យ ម៉ែ ឪ អញ »  ។  អាឡេវ គិត ដូច្នោះហើយក៏ ទៅ និយាយ នឹង លោក ភិក្ខុ កម្លោះ មួយ អង្គ  ដែល មាន ប្រាក់ ច្រើន ថា  « មាន ស្រី ម្នាក់ ស្រឡាញ់ លោកគ្រូ  ស្រី នោះ ក្រមុំ ល្អ ល្អាច់ ណាស់ »  ។  លោក ឮ អាឡេវ ថា ដូច្នោះ អរចង់បាន  ហើយនិយាយ នឹង អាឡេវ ថា  « បើ ប្រាកដ ដូច ឯង ថា មែន  អញ នឹង ឲ្យ ប្រាក់ ឯង មួយ បាទ »  ។  អាឡេវ ថា  « ចាំ ដល់ ពេល យប់ ងងឹត  លោកគ្រូ ទៅ ចាំ នៅ កន្លែង នោះ  ខ្ញុំ ករុណា នឹង នាំ ស្រី នោះ មក »  ហើយ វា លា លោក ចុះ ពីលើ កុដិ  ដើរ តម្រង់ទៅ ផ្ទះ ចិន  គិត ទៅ និយាយ បញ្ឆោត ចិន ទៀត  លុះ ទៅដល់ ហើយ  ដើរ ចូល ទៅក្នុង ផ្ទះ  និយាយ នឹង ចិន ថា  « ចិក ៗ !  ចង់បាន ស្រី ក្រមុំ ល្អ ដែរ ឬ ទេ ?»  ។  ចិន ឆ្លើយ ថា  « អើអញ ចង់បាន »  ។  អាឡេវ ថា  « បើ ចិក ចង់បាន  តើ ឲ្យ ប្រាក់ អញ ប៉ុន្មាន ?»  ។  ចិន ថា  « អញ ឲ្យ មួយ បាទ »  ។  អាឡេវ ថា  « តិច ណាស់  បើ ឲ្យ ពីរបាទ នោះ អញ រកស្រី ក្រមុំ ស ៗ ល្អ ៗ  ឲ្យ ចិក ឯង »  ។  ចិន ថា  « អើ!»  ។  អាឡេវ ថា  « បើ ដូច្នោះ ចាំ ពេល យប់ ងងឹត  អញ នឹង នាំមក ឲ្យ ចិក ឯង »  ហើយ អាឡេវ ក៏ ត្រឡប់ ទៅ វត្ត វិញ លុះ ដល់ វេលា យប់ ងងឹត មើល គ្នា មិន ស្គាល់  វា ក៏ នាំ លោក នោះ  ឲ្យ ទៅ អង្គុយ ចាំ ក្នុង រោង មួយ ស្ងាត់  ហើយ វា និយាយ ផ្តាំ លោក ថា  « បើ ខ្ញុំ ករុណា នាំ ស្រី នោះ មកដល់  លោក យក ចីពរ ទទូរ ព្រះកេស ឲ្យ ជិត »  ។  អាឡេវ ផ្តាំ លោក នោះ រួចហើយ  ក៏ ដើរ ចូល ទៅក្នុង ផ្ទះ ចិន  ហៅ ចិន នោះ ចេញមក  ហើយនិយាយ  « ឥឡូវ អញ រកស្រី ក្រមុំ  ឲ្យ ចិកឯង បាន ហើយ »  ។  អាឡេវ វា ផ្ទាំ ចិន ថា  « បើ ចិក ឯង ចូលទៅ ដេក នឹង ស្រី នោះ  ត្រូវ ទទូរ ក្បាល ឲ្យ ជិត »  ទើប នាំ ចិក នោះ ទៅ រៀប រោង ដែល លោក នៅ ចាំ  ហើយ វា ខ្សឹប ប្រាប់ ចិន ថា  « ស្រី នៅក្នុង នេះ ហើយ  ឲ្យ ប្រាក់ មក »  ។  ចិន មើលទៅក្នុង រោង ឃើញ លោក អង្គុយ ទទូរចីពរ នៅ នោះ  គិតស្មាន ថា ជា ស្រី មែន  ក៏ ឲ្យ ប្រាក់ ទៅ អាឡេវ  ។  អាឡេវ បាន ប្រាក់ ហើយ  ក៏ វេះ ជា ប្រញាប់ ត្រឡប់ ទៅ វត្ត វិញ  ។  លុះ ចិន និង លោក បាន ជួបគ្នា ហើយ  ចិន គិត ថា  « លោក ជា ស្រី  »  លោក ក៏ គិត ថា  ចិន ជា ស្រី ក៏ ប្រចាប់ គ្នា ផ្ដួល  ដោយ លោក អត់ ចង្ហាន់ ល្ងាច មិន មាន កម្លាំង ក៏ ដួល ដេក ទៅ  ។  ចិន ពាល់ ត្រូវ ស្វាស លោក  ក៏ ដឹង ថា អាឡេវ កុហក  ។  ទាំង លោក ទាំង ចិន  លុះ ដឹង ថា អាឡេវ បញ្ឆោត ក៏ អៀន ទៅ កុដិ  ទៅ ផ្ទះ ដោយ ខ្លួន ៗ ទៅ  ។  អាឡេវ នៅ ចាំ លោក ឯ កុដិ  លុះ លោក មកដល់ កុដិ ហើយ  វា ក៏ ទារ ប្រាក់ អំពី លោក ៗ នោះ ថា  « អាឡេវ ឯង បញ្ឆោត អញ  ហើយ ឯង មក ទារ ប្រាក់ ពី អញ ទៀត  អញ មិន ឲ្យ ឯង ទេ »  ។  អាឡេវ ថា  « បើ លោក មិន ឲ្យ ប្រាក់ ទេ  ខ្ញុំ ករុណា នឹង ទៅ ពិត លោកគ្រូ ធំ ថា  « លោក ទៅ ដេក នឹង ស្រី »  ហើយ នឹង ទៅ ប្រាប់ អស់ ឧបាសក  ទាយក  អ្នកស្រុក  ក្នុង ភូមិ ទាំងអស់ ឲ្យ គេ ដឹង ទៀត  បើ គេ ដឹង ហើយ  គេ មិន ឲ្យបាយ លោក ឆាន់ ទេ  ហើយ លោក ក៏ នឹង ខ្មាស គេ  នៅ វត្ត ជាមួយ គេ ពុំ បាន »  មួយ ទៀត  បើ ខ្ញុំ ករុណា ទៅដល់ ក្រុម សង្ឃ ការី  មុខ ជា គេ មក ចាប់ លោក យក ទៅ ជំនុំជម្រះ ពិចារណា  តាម ដំណើរ ដែល លោក ជួល ខ្ញុំ ករុណា ឲ្យ រកស្រី  ហើយ លោក ថា  ឲ្យ ប្រាក់ ខ្ញុំ ករុណាមួយ បាទ  ឥឡូវនេះ  លោក បាន ដេក នឹង ស្រី ហើយ  លោក គេច ថា  មិន ឲ្យ វិញ  ខ្ញុំ ករុណា មិន លែង លោក ទេ !  មុខ ជា ទៅ ពិត លោកគ្រូ ធំ ហើយ »  ។  លោក នោះ  ឮ អាឡេវ ថា ដូច្នោះ  ក៏ ភិតភ័យខ្លាំង ណាស់  យក ប្រាក់ មួយបាទ ឲ្យ ទៅ អាឡេវ ជា ប្រញាប់  ។  អាឡេវ មិន ព្រម ទទួលយក  វា ថា  « កាល លោក និយាយ នោះ ថា  ឲ្យ ប្រាក់ មួយ បាត្រ ដែល ឆាន់ បាយ សព្វ ថ្ងៃ  ឥឡូវ  ត្រូវ លោក យក ប្រាក់ វាល់ ពេញ បាត្រ ទើប ខ្ញុំ ករុណា ទទួលយក »  បើ លោក មិន រក ឲ្យ ទេ  នឹង ទៅ ពិត លោកគ្រូ ធំ ថា  លោក ទៅ ដេក និង ស្រី ពី យប់ មិញ ...  លោកគ្រូ ធំ ជ្រាប ហើយ  នឹង ចាប់ លោក យក ទៅ វាយ បណ្តេញ មិន ឲ្យ នៅក្នុង វត្ត មួយ ទៀត  ខ្ញុំ ករុណា នឹង ទៅ ប្តឹង លោក ឧកញ៉ា ព្រះស្តេច ជា ធំ ក្នុង ក្រុម សង្ឃ ការី  ឲ្យ មក ចាប់ យក ទៅ ,  ពួកសង្ឃ ការី នឹង យក សំបត់ បោក ក្បាល លោក ផ្សឹក ចេញ ពី សង្ឃ ហើយ ដាក់ ជាពល រាជ និមន្ត  ពុំ នោះ សោត គេ នឹង ដាក់ ជាពល បោច ស្មៅ ដំរី »  ។  លោក ឮ អាឡេវ ថា ដូច្នោះ  ក៏ ភ័យ ណាស់ អង្វរ ថា  « ចាំ រក ប្រាក់ ឲ្យ កុំ ទៅ ពិត លោកគ្រូ ធំ !  និង ទៅ ប្តឹង ក្រុម សង្ឃ ការី ឡើយ »  ហើយ ខំ រក ប្រាក់ លក់ ទាំង ស្បង់ ចីពរ ផ្សែផ្សំ ឲ្យ អាឡេវ  ។  អាឡេវ ឃើញ លោក លក់ ស្បង់ ចីពរ ផ្សែ ផ្សំ ប្រាក់ ឲ្យ ដូច្នោះ  ក៏ និយាយ នឹង លោក ថា « ណ្ហើយ  ចុះ !  លោក រក ប្រាក់ ឲ្យ ខ្ញុំ ករុណា ល្មម តែ ស្ពាយ ទៅ ផ្ទះ រួច បាន ហើយ »  ។  លោក ឮ អាឡេវ ថា ដូច្នោះ  ក៏ មាន ចិត្ត ត្រេកអរ ណាស់  រៀប វេច ប្រាក់ រួច សម្ពាយ ឲ្យ អាឡេវ  ហើយនិយាយ អង្វរ ថា  « កុំ ឲ្យ និយាយប្រាប់ ឲ្យ គេ ដឹង ,  ដឹង អាណិត យក តែ បុណ្យ ទៅ ចុះ »  ។  អាឡេវ ថា  « លោក កុំ ព្រួយ ព្រះទ័យ  ខ្ញុំ ករុណា មិន ប្រាប់ គេ ទេ »  ហើយ ទទួលយក ប្រាក់ ពី លោក ដើរ ទៅ ផ្ទះ  ។
លុះ ទៅដល់ ផ្ទះ ជួប នឹង ម្តាយ  អាឡេវ ក៏ ស្រែក ប្រាប់ ម្តាយ ថា  « ម៉ែ ដេរ ថង់ ៗ »  ។  នាង ង៉ោះឮ ហើយ សួរ ទៅ ថា  « ដេរ ធ្វើ អ្វី ?»  ។  អាឡេវ បង្ហាញ ប្រាក់ ដែល ស្ពាយ  ។  នាង ង៉ោះ ជា ម្តាយ ឃើញ អាឡេវ បាន ប្រាក់ មួយ សម្ពាយ ដូច្នោះ  ក៏ ស្ទះ ទៅ ប្រាប់ អ្នកង៉េះ ជា ប្តី  ។  អ្នកង៉េះមក ឃើញ អាឡេវ បាន ប្រាក់ មួយ សម្ពាយ  ក៏ បាត់ ខឹង នឹង អាឡេវ ដែល បញ្ឆោត ងំ ពីមុន នោះ  អរ នឹង អាឡេវ ទាំង ម្តាយ ឪពុក  ហើយ អ្នកង៉េះ សួរ ទៅ អាឡេវ ថា  « កូន បាន ប្រាក់ នេះ ពី ណា !  កូន ធ្វើ ម្តេច បានជា បាន ?  ។  អាឡេវ ប្រាប់ ឪពុក វា ថា  « ក្រអី សព្វ បើ ប្រាក់  គ្រាន់តែ បង្ហាញ កេរ្តិ៍ខ្មាស ឲ្យ អ្នក ផ្សារ មើល គ្រប់ គ្នា  ខ្លះ គេ ឲ្យ មួយបាទ  ខ្លះ ពីរបាទ  តែ រាល់គ្នា ដូច្នេះ ទៅ  ក៏ បាន ច្រើន ហើយ  បើ ឪ ចង់បាន ប្រាក់ ច្រើន ទៅ បង្ហញ កេរ្តិ៍ខ្មាស ឲ្យ អ្នក ផ្សារ មើល ម្តង ម្នាក់ ទៅ  ឪ យក ប្រាក់ មិន អស់ »  ។  អ្នកង៉េះ ជា ឪពុក ឮ អាឡេវ ថា ដូច្នោះហើយ  ហេតុតែ ជា មនុស្ស ឆោត ល្ងង់ ក៏ ទៅ ធ្វើ តាម ពាក្យ អាឡេវ  លុះ ទៅដល់ ផ្សារ  ក៏ ឈរ នៅ មាត់ទ្វារ ផ្ទះ គេ  ហើយ ស្រាត ខោ បង្ហាញ កេរ្តិ៍ខ្មាស  ។  អ្នក ផ្ទះ ឃើញ ដូច្នោះ  ក៏ អៀនខ្មាស បបួលគ្នា ដេញ វាយ  ។  អ្នកង៉េះ ចេញ ពី ផ្ទះ មួយ ចូលទៅ ផ្ទះ មួយ ទៀត  ហើយ បង្ហាញ កេរ្តិ៍ខ្មាស គេ  គេ ដេញ វាយ ស្ទើរតែ នឹង ស្លាប់  អ្នកង៉េះភ័យ ក៏ រត់ ទៅ ផ្ទះ  ។  ឯ អាឡេវ  ចាំ មើល ឳពុក ពាក់កណ្តាល ផ្លូវ  ឃើញ ឳពុករត់ មកពី ផ្សារ  ហើយ ជួន ជា មាន ជ្វា ស្ពាយ ទំនិញ ព្រែ  ហូល ប្រអប់  ប្រាក់  មាស  ជាច្រើន មក អំពី ចម្ងាយ  ក៏ ប្រាប់ ទៅ អ្នកង៉េះ ជា ឪពុក ថា  « ហ្ន៎ ឪ !  អ្នក ផ្សារ គេ តាម មក វាយ ឪ ហើយ  បើ ដូច្នោះ ឪរត់ គាត់ វាល នេះ ទៅ ទើប រួច ខ្លួន »  ។  អ្នកង៉េះ ឮ កូន ប្រាប់ ដូច្នោះ  ក៏ ក្រឡេក មើលទៅ ឃើញ មនុស្ស ដើរ អំពី ចម្ងាយ តម្រង់ មក មែន  គាត់ គិតស្មាន ថា ជា អ្នក ផ្សារ គេ តាម មក វាយ ទៀតភ័យ ដែល ស្ពាយ ទំនិញ  នោះ  ក៏ មកដល់  ។  អាឡេវ គិត បញ្ឆោត ជ្វា នោះ ទៀត  វា និយាយប្រាប់ ថា  « បងធម អើយ !  មាន គេ ដេញ ក្តាន់ បាក់ ជើង ម្ខាង  ប៉ុន្តែ អ្នក ដេញ នោះ  តែ ម្នាក់ឯង នឹង ស្ទាក់ ចាប់ ពុំ បាន  បើ ដូច្នោះ  បងធម ឯង រត់ ទៅ ជួយ ចាប់  បើ បាន នឹង យកមក ចែក គ្នា ស្ល ស៊ី »  ។  ជ្វាឮ អាឡេវ ប្រាប់ ដូច្នោះ  ក៏ ក្រឡេក មើលទៅ តាម ពាក្យ អាឡេវ ឃើញ មនុស្ស រត់  គិតស្មាន ថា ជា មនុស្ស ដេញ ក្តាន់ មែន  ក៏ យក សម្ពាយ ផ្ញើរ ទុក នឹង អាឡេវ ទាំងអស់  ហើយ បបួលគ្នា រត់ ទៅ តាម អ្នកង៉េះ ៗ  រត់ បណ្តើរ ក្រឡេក មើល មក ក្រោយ បណ្តើរ  ឃើញ ជ្វា រត់ តាម ក្រោយ  គិតស្មាន ថា ជា គេ ដេញ ចាប់ខ្លួន ក៏ ប្រឹង រត់ ទៅ ទៀត  ។  ឯ អាឡេវ បាន សម្ពាយ ទ្រព្យ របស់ ជ្វា ហើយ  ក៏ជញ្ជូន យក ទៅ លាក់ ទុកឲ្យ ម៉ែ វា  ហើយ វា វេះ រត់ អំពី ទីនោះ ទៅ ទៀត  ។  ឯ ជ្វា ដល់ ដឹង ថា អាឡេវ បញ្ឆោត ដូច្នោះ  ក៏ ត្រឡប់ មកវិញ រក សម្ពាយ ទំនិញ និង អាឡេវ ពុំ ឃើញ  នឹកស្តាយ របស់ ណាស់  នឹង រក ចាប់ អ្នក ឯណា ពុំ បាន  ក៏ ខំ ដើរ ទៅ រក អាឡេវ  ។
សូម ស្លេះ ត្រឹម នេះ សិន  ។  សូម ចែង ពី រឿង អាឡេវ ដែល រត់ ទៅ នោះ វិញ  ។
អាឡេវ  កាល ក្រោយ នោះ  រត់ ទៅដល់ ស្រុក មួយ ឆ្ងាយ ណាស់ ហើយ បាន ជួប នឹង ដូន ចាស់ ម្នាក់  និង ចៅក្រមុំ ម្នាក់ កំពុង រៀប ទូក ផ្ទុក របស់ ទ្រព្យ  ដើម្បី ទៅ នៅ ស្រុក ឯទៀត  ឲ្យ ជិត ជួបជុំ នឹង អស់ បងប្អូន ញាតិសន្តាន  ត្បិត ចៅ គាត់ ធំ ពេញ ក្រមុំ ល្មម ឲ្យ មាន ប្តី ហើយ  ។  អាឡេវ ឃើញ ចៅ ដូន ចាស់ នោះ  ក៏ មាន ចិត្ត ស្រឡាញ់  ហើយ ជួយជញ្ជូន របស់ ទ្រព្យ ដាក់ ទូក  ។  ដូន ចាស់ ឃើញ អាឡេវ ជួយ ឈើ ឆ្អាល ដូច្នោះ  គាត់ សួរ  « ចៅ ទៅ ណា ?»  ។  អាឡេវ ប្រាប់ ថា  « ខ្ញុំ សូម ដោយសារយាយ ទៅ ផង »!  ។  ដូន ចាស់ នោះ សួរ ថា  « ចៅឯង ឈ្មោះ អ្វី ?»  ។  អាឡេវ ជម្រាប់ ថា « ខ្ញុំ ឈ្មោះ ជី ចៅ ប្រសា  តើ យាយ ទៅ ណា ?  ខ្ញុំ សូម ដោយសារ ទៅ ផង  »  ។  យាយ ចាស់ ឮ អាឡេវ សុំ  ដោយសារ ដូច្នោះ  ក៏ មាន ចិត្ត អរ នឹក ថា បាន វា ជា គ្នា  គ្រាន់ នឹង ជួយ ចែវ ទូក ទៅ  ។  លុះ រៀប របស់ ទ្រព្យ រួចស្រេច កាលណា  អាឡេវ ក៏ សុំ ខ្លួន ចែវ ទូក  ។  ឯ ដូន ចាស់ អង្គុយ អុំ ក្បាល  ចៅក្រមុំ អង្គុយ កណ្តាល  ។  អាឡេវ និង ចៅក្រមុំ ចេះ  តែ រំពៃ មើល មុខ គ្នា  ហើយ ញញឹម ទៅមក រក គ្នា  ។  លុះ ចែវ បន្តិច ទៅ  អាឡេវ ធ្វើជា ភ្លេច កាំបិត ក៏ និយាយ ថា  « ឱយាយ អើយ ?  ខ្ញុំ ភ្លេច កាំបិត ចោល នៅលើ គោក ឯ ក្រោយ នោះ  ត្បិត ខ្ញុំ រវល់ តែ ជញ្ជូន របស់ យាយ  បានជា ខ្ញុំ ភ្លេច កាំបិត ខ្ញុំ ,  កាំបិត នោះ  ជា របស់ កេរ្តិ៍ កោះ ពី ម៉ែ ឪ ដូនតាមក ដូច្នេះ ខ្ញុំ សុំ ត្រឡប់ ទូក ទៅ យក វិញ »  ។  ដូច ចាស់ ក៏ ព្រម ត្រឡប់ ទូក ទៅ វិញ  លុះ ដល់ កំពង់អាឡេវ និយាយ នឹង ដូច ចាស់ ថា « យាយ អាណិត ឡើង ទៅ យក កាំបិត ឲ្យ ចៅ បន្តិច  ខ្ញុំ ទុក ត្រង់ គល់ ឈើ ខាងលើ ច្រាំង នៅ ប្រប ផ្លូវ  ដែល យើង ជញ្ចូន របស់ មក នោះ »  ។  អាឡេវ វា បញ្ឆោត យាយ ចាស់  ឲ្យ តែ គាត់ ឡើង ទៅ ផុត កាលណា  នឹង ចេញ ទុក អុំ រត់ យក ចៅក្រមុំ  ។  លុះ ដូន ចាស់ ឡើង ដល់ មាត់ ច្រាំង ល្មម បាំង ភ្នែក  អាឡេវ ក៏ ម្នី ម្នាថយ ទូក ជា ប្រញាប់  ចោល ដូន ចាស់ នោះ  ហើយ ខំ ចែវ តាម បណ្តោយ ទឹក ហូរ ទៅ  ។  យាយ ចាស់ នោះ  លុះ រក កាំបិត ពុំ ឃើញ ក៏ ត្រឡប់មក ទូក វិញ  បាត់ ទាំង អាឡេវ  បាត់ ទាំង ទូក  ។  បាត់ ទាំង ចៅក្រមុំ  ក្រឡេក មើលទៅ ក្រោម ទឹក  ឃើញ អាឡេវ កំពុង ខំប្រឹង ចែវ ទូក  ។  ដូន ចាស់ ភ័យ ណាស់  យក ដៃ គក់ ទ្រូង  ស្រែក ទ្រហ៊ោរ យំ បណ្តើរ  ស្រែក បណ្តើរ  ឲ្យ អ្នកស្រុក គេ ជួយ ដេញ តាម ថា  « សូម ជួយ ផង  ត្បិត ជី ចៅប្រសា  វា លួច ពង្រត់ ចៅក្រមុំ ខ្ញុំ ទៅ ហើយ !  »  ។  អស់ អ្នកស្រុក គេ ឮ ថា  « ចៅប្រសានាំ ពង្រត់ ចៅក្រមុំ ដូច្នោះ ,  គ្មាន នរណា គេ ជួយ  គេ គិត ថា  « ប្រពន្ធ របស់ អាឡេវ »  ។  លុះ ដូន ចាស់ រត់ តាម ពុំ ទាន់  ទើប រាយ ដំណើរ ប្រាប់ អ្នកស្រុក ថា  « អា ដែល លួច ចៅក្រមុំ ខ្ញុំ នោះ  វា ឈ្មោះ ជី ចៅ ប្រសា  វា លួច ពង្រត់ ចៅក្រមុំ និង ទ្រព្យ ខ្ញុំ ទៅ ទេ តើ »  ។  ទើប អ្នកស្រុក គេ ដឹង គ្រប់ គ្នា ថា  « អាឡេវ វា បញ្ឆោត លួច ពង្រត់ ចៅក្រមុំ និង របស់ ទ្រព្យ យាយ ,  ដូច្នោះ  ក៏ គេ មិន ដឹង ធ្វើ ដូចម្តេច នឹង ទៅ តាម ក៏ មិន ទាន់  ត្បិត វា ទៅ យូរ ណាស់ ហើយ  ។  ឯ អាឡេវ  ខំ ចែវ លុះ ដល់ វេលា យប់ និយាយ លួងលោម នាង ក្រមុំ នោះ ថា  « បានជា បង ខំពង្រត់ មក  ត្បិត បង ស្រឡាញ់ នាង ណាស់ !  ឥឡូវនេះ បង យក នាង ធ្វើជា ប្រពន្ធ »  ។  នាង ក្រមុំ នោះ  ចេះតែ កន្ទក់ កន្ទេញ រឭក ជីដូន  ត្បិត ធ្លាប់ នៅតែ ពីរ នាក់  ហើយនិយាយប្រាប់ អាឡេវ ថា  « ម្ល៉េះ សមយាយ គាត់ រក ខ្ញុំ មិន ឃើញ  គាត់ នឹង លោត ទឹក សម្លាប់ ខ្លួន ក៏ មិន ដឹង ?  មួយ ទៀត  សម គាត់ នឹក រឭក ខ្ញុំ  គាត់ សង្រេង សង្រៃ  អត់ ទាំង បាយ ទៅជា ឈឺ ស្លាប់ អសារ ឥត ការ,  បើ ជា ដូច្នោះ សូម អ្នក ជួន ខ្ញុំ ទៅ វិញ  បើ អ្នក មិន ជូន ទៅ ទេ  ខ្ញុំ នឹង លោត ទឹក សម្លាប់ ខ្លួន »  ។  អាឡេវ ឮ នាង នោះ និយាយ ដូច្នោះ ក៏ វាត ទូក ចូលក្នុង ព្រៃ ស្ងាត់  លួងលោម នាង នោះ ថា  « បង ស្រឡាញ់ នាង ណាស់ ហើយ  បានជា បង ខំ ពង្រត់ យកមក ធ្វើជា ប្រពន្ធ  បើ នាង លោត ទឹក សម្លាប់ ខ្លួន ដូច្នោះ  តើ បង បាន នរណា ជា ប្រពន្ធ »  ។  នាង ឆ្លើយ ឡើង ថា  « បើ អ្នកស្រឡាញ់  ម្តេច ក៏ អ្នក មិន ដណ្តឹង តាម ច្បាប់ ?,,  ។  អាឡេវ ឆ្លើយ ថា  « ឱនាង អើយ !  បើ ចាំ ដណ្តឹង តាម ច្បាប់  ធ្វើ ម្តេច នឹង ឆាប់ បាន ទាន់ចិត្ត  បើ គេ ឲ្យ នោះ ក៏ បាន  បើ គេ មិន ឲ្យ នោះ នឹង ទទេ ឥត អំពើ,  ដូច្នេះហើយ បានជាបង នាំពង្រត់ នាង សិន ,  ទៅដល់ ស្រុក ម៉ែ ឪ ដូនតា នឹង រៀបការ តាម ច្បាប់ ,  នាង កុំ តូចចិត្ត  បង នឹង ជូន ទៅ សួរ ជីដូន នាង ជា ប្រញាប់  នាង ពុំ ថប់ បារម្ភ ឡើយ »  ។  នាង ក្រមុំ ក៏ ព្រមព្រៀង សុខចិត្ត  ធ្វើជា ប្រពន្ធ អាឡេវ ទៅ  ។
លុះ ព្រឹកឡើង អាឡេវ ក៏ ចែវ ទូក ទៅ ទៀត  ប្រទះ នឹង ចោរ  ៥០០  នាក់  ។  ចោរ ទាំង  ៥០០  នោះ តែងតែ ទៅ ចាំ ប្លន់ អ្នក ទូក  អ្នកដំណើរ ដែល ដើរ ទៅ រកស៊ី តែ សព្វ ថ្ងៃ  ។  លុះ ឃើញ ទូក ចែវ ទៅដល់  ក៏ គិត ប្លន់ យក ទ្រព្យ របស់  ។  អាឡេវ ដឹង ថា  ចោរ ចង់ ប្លន់ យក ទ្រព្យ របស់ ខ្លួន ដូច្នោះ  ក៏ ចូល ទូក ទៅក្នុង កណ្តាល ពួក ចោរ  ហើយ ឡើង ទៅ និយាយ នឹង មេ ចោរ ថា  « អស់ អ្នក រាល់គ្នា ហ៊ាន ប្លន់ តែ អ្នក ទូក - អ្នកដំណើរ ដែល ដើរ រកស៊ី ដាច់ ដោច  ឆ្ងាយ ពី ស្រុក ពី ភូមិ គេ  ហើយ លើក គ្នា ទៅ ទាំង ហ្វូង ៗ  ផង ,  ឯ ខ្លួនខ្ញុំ មិន ចេះ ប្លន់ អ្នក ដើរ រកស៊ី ដាច់ ដោច ដូច្នេះ ទេ  ខ្ញុំ ប្លន់ តែ អ្នកស្រុក អ្នកនគរ  ហើយ ខ្លួនខ្ញុំ តែ ម្នាក់ឯង ,  បានជា ខ្ញុំ ហ៊ាន ដូច្នេះ  ដោយ ខ្ញុំ ចេះអាគម កាប់ មិន មុត ដុត មិន ឆេះ  ហើយ ចេះ ទាំងអាគម បឋ មំ  បឋ ម៉ឺន  ប៉ែត ដាន  សាដាន  មហាស្រឡប់  មហា ស្រឡាយ  នា រាយណ៍ បែង ភាគ នារាយណ៍ កាឡា  ខ្ញុំ ចេះ អស់ មិន សល់ ,  នេះ ខ្ញុំ ទើបនឹង មកពី ប្លន់ ស្រុក គេ  យក បាន ទាំង កូនក្រមុំ គេ ម្នាក់ មក ផង  បើ អ្នក ឯង មិន ជឿ  អ្នក សួរ ស្រី នោះ ចុះ  »  ។  អស់ ពួក ចោរ បាន ស្តាប់ អាឡេវ អួត ប្រាប់ ពី សិល្ប៍ សាស្រ្ត អាគម វិជ្ជាការ ដូច្នោះហើយ  ក៏ ចង់ រៀន ទើប និយាយ នឹង អាឡេវ ថា  « បើ ដូច្នោះ  សូម អ្នក បង្ហាញ អាគមសិល្ប៍ សាស្រ្ត ដល់ យើង រាល់គ្នា ផង !  យើង សុំ អ្នក ធ្វើជា គ្រូបង្ហាញ ប្រដៅ  ហើយ នៅ រកស៊ី ជាមួយគ្នា »  ។  អាឡេវ ថា  « បើ អ្នក រាល់គ្នា ចង់ រៀន  ខ្ញុំ ក៏ បង្ហាញ បាន  ប៉ុន្តែ  ការរក ទី ធ្វើ ពី ធី ចូលត្រណម នោះ ក្រណាស់  មាន តែ រក កោះ ដាច់ ពី ស្រុក ពី ភូមិ គេ  ហើយ នៅ កណ្តាល ទន្លេ ឆ្ងាយ ពី ត្រើយ  នោះ ទើប ធ្វើ បាន  « ហើយ អាឡេវ និង ចោរ ក៏ នាំគ្នា ទៅ រក កោះ កណ្តាល សមុទ្រ  បាន ឃើញ កោះ មួយ មាន ផ្នូក ខ្សាច់ ល្អ  ក៏ ឡើង ទៅ លើ កោះ នោះ  រកមើល ទីកន្លែង សម គួរ ឆ្ងាយ ពី កន្លែង ចត សំពៅ  ។  អាឡេវ ប្រាប់ ថា  « បើ អ្នក ចង់ ចេះអាគម ឲ្យ ពូកែ នោះ ត្រូវ ស្តាប់ ខ្ញុំ  បើ ខ្ញុំ បង្គាប់ ឲ្យ ធ្វើ អ្វី  ត្រូវ ធ្វើ តាម ពាក្យ ខ្ញុំ ទាំងអស់ នោះ  ទើប បាន អាគម ពូកែ ឆុត ឆាប់ »  ។  អស់ ចោរ ទាំង  ៥០០  ក៏ ទទួល ព្រម ធ្វើ តាម ទាំងអស់  ហើយ អាឡេវ បង្គាប់ ឲ្យ ធ្វើ រោង ពិធី  មាន បាយ សី  មាន ទៀន ធូប  ភ្ញី ផ្កា  ហើយ មាន រាជ័រតិ ឆត្រទង់  សង់ ជារាន  ៧  ថ្នាក់  ហើយ វា ឲ្យ ជីក កកាយ ដី ខ្សាច់ ជា អណ្តូង ធំ ជ្រៅ  ឲ្យ មាន ទឹក ល្មម មុជ លិច ក្បាល  លុះ ធ្វើស្រេច  ហើយ វា បង្គាប់ ចោរ  ៥០០  នាក់ ឲ្យ កោរ សក់  ឲ្យ ស្រាត សំពត់ ចេញ ទាំងអស់ គ្នា  ហើយ វា និយាយ បញ្ឆោត ចោរ តាំង  ៥០០  នោះ ថា  « រីអាគម ខ្ញុំ នេះ ដែល នឹង រៀប នោះ  ត្រូវ មុជទឹក  ហើយ នឹង សូត្រ អត់ ដង្ហើម នៅក្នុង ទឹក បាន ៧ ចប់  ទើប ពូកែ មែនទែន »  ។  ពួក ចោរ ក៏ នាំគ្នា ហាត់ មុជទឹក សូត្រអាគម  ។  ឯ អាឡេវ ចុះ ទៅ សំពៅ  និយាយ ខ្សឹម ប្រាប់ ប្រពន្ធ ឲ្យ រៀប ខ្លួន  ហើយ ទាញ ពួរ យុថ្កា ឲ្យ ខ្លី ,  វា ផ្តាំ ប្រពន្ធ ថា  « បើ អញ រត់ ចុះ ពីលើ គោក មក ត្រូវ ទាញ ពួរ យុថ្កា ឡើង ឲ្យ ឆាប់  »  ។  ផ្តាំ ស្រេច  ហើយក៏ ត្រឡប់ ទៅវិញ  លុះ ដល់ ព្រលប់ យប់ ងងឹត  វា ឲ្យ ពួក ចោរ មុជទឹក  ហើយ បង្គាប់ ថា  « បើ មុជ  ត្រូវ មុជឲ្យ ព្រម គ្នា  បើ ងើប ៗ  ឲ្យ ព្រម គ្នា  ទើបអាគម ពូកែ »  ។  លុះ ពួក ចោរ មុជ ព្រម គ្នា ហើយ  អាឡេវ ក៏ រត់ ចុះ ទៅ សំពៅ ដក យុថ្កា  លា ក្តោង  ជួន ជា ខ្យល់ ជំនោរ មកដល់  អាឡេវ បើក ក្តោង យោង ទាំង សំប៉ាន ទៅ  ចោល ចោរ ទាំង  ៥០០  ឲ្យ នៅលើ កោះ នោះ  ។  ឯ ចោរ ទាំង ៥០០  ងើប អំពី ទឹក ឡើង  រកមើល អាឡេវ ពុំ ឃើញ ក៏ សួរ គ្នា ថា  « លោកគ្រូ ទៅ ណា ?  »  នាំគ្នា រកឯ កំពង់ មិន ឃើញ  ក៏ ឡើង ទៅ មើល ឯ រោង ពិធី  ក៏ មិន ឃើញ  បាត់ ទាំង សំពៅ ទាំង មនុស្ស  ។  ពួក ចោរ ទាំង  ៥០០  ក៏ ដឹង ថា  អាឡេវ បញ្ឆោត  ហើយ ទើប នាំគ្នា រក ឈើ ឫស្សី ធ្វើ ក្បូន ឆ្លង  ។
អាឡេវ  បើក សំពៅយក ទ្រព្យ របស់ ចោរ ទាំង  ៥០០  ដែល នៅក្នុង សំពៅ នោះ តែ ពីរ នាក់ ប្តី ប្រពន្ធ  លុះ បើក ក្តោង ទៅ អស់ មួយ យប់ មួយ ថ្ងៃ  ក៏ បាន ដល់ ស្រុក មួយ  ហើយ វា រកមើល មនុស្ស ក្នុង ស្រុក នោះ  ពុំ ឃើញ មាន មនុស្ស ប្រុស  មាន តែ មនុស្ស ស្រី  ទើប ដឹង ថា  ជា ស្រុក ចោរ ដែល វា បញ្ឆោត នោះ  ទើប វា បោះ យុថ្កា ឈប់  ។  អស់ ប្រពន្ធ ចោរ ទាំងនោះ  នឹង បាន ដឹង ស្គាល់ ថា ជា សំពៅ របស់ ប្តី ក៏ ទេ  ត្បិតកាល ដែល ប្តី ចេញ ទៅ អំពី ផ្ទះ តែ ខ្លួន ទទេ  លុះ បាន ជួប នឹង ឈ្មួញ សំពៅ  ក៏ ប្លន់ យក  បានជា ប្រពន្ធ កូន មិន ដឹង មិន ស្គាល់  ។  លុះ អាឡេវ បោះ យុថ្កា រួចស្រេច ហើយ  ក៏ យក ដី ស និង ក្តារ ឆ្នួន ចេញមក ក្រៅ  ហើយ ធ្វើជា គូស វាស ចាប់ យាម  ។  អស់ ប្រពន្ធ កូន ចៅ ចោរ  មើល មក ឃើញ អាឡេវ គូស វាស ដូច្នោះ  ក៏ នឹកស្មាន ថា  វា ចេះ ចាប់ យាម  ទើប សួរ ថា  « អ្នក អើយ !  អ្នក ចេះ ចាប់ យាម អាណិត មើល ឲ្យ ប្តី ខ្ញុំ បន្តិច  ត្បិត គាត់ ទៅ រកស៊ី  ជា យូរ ខែ ហើយ »  ។  អាឡេវ ឮ ដូច្នោះហើយក៏ ដឹង ច្បាស់ ថា  ស្រី ទាំងនោះ ជា ប្រពន្ធ ចោរ ដែល អញ បញ្ឆោត នោះ ជា ក្រាកដ ហើយ  វា ឆ្លើយ ឡើង ថា  « ក្រ អ្វី សព្វ បើ ចាប់ យាម នោះ  ទោះបី សម្ពង្ស សម្ភារ ភ្លឹក  អត្តៈ  លេខ យន្ត អ្វី  ខ្ញុំ ក៏ ចេះ ទាំងអស់ ,  អ្នក ចង់ មើល អំពី រឿង អ្វី  យក តែ ទៀន ធូប  ស្លា  ម្លូ  មក បូជា គ្រូ  កុំ ឲ្យ សាបអាគម យាម ខ្ញុំ  តាម គ្រូ ប្រដៅ មក »  ។  ឯ ប្រពន្ធ ចោរ  ឮ អាឡេវ ថា ដូច្នោះ  ក៏ ម្នីម្នា ឡើង ទៅ ផ្ទះ ជា ប្រញាប់  ប្រាប់ ប្រពន្ធ ចោរ ឯទៀត ៗ  ឲ្យ រក ទៀន  ធូប  ភ្ញី  ផ្កា  ស្លា  ម្លូ  ចេក  អំពៅ  យក ទៅ ជូន គ្រូ  ។  អាឡេវ ទទូល យក ជំនូន ហើយ  តាំង យក ក្តារ ឆ្នួន មក គូស វាស ធ្វើជា ចាប់ យាម  គិត ប្រមាណ ក្នុង ចិត្ត  ឲ្យ ត្រូវ ពេលា ល្មម តែ ពួក ចោរ ទាំង  ៥០០  នោះ មកដល់ ផ្ទះ  គឺ វា គិត ប្រមាណ គ្នេរ ចម្ងាយ ផ្លូវ  ហើយ ប្រាប់ ប្រពន្ធ ចោរ ថា  « ប្តី អស់ អ្នក រាល់គ្នា នឹង មកដល់ ក្នុង ថ្ងៃស្អែក នេះ ,  ប៉ុន្តែ ក្នុង វេលា យប់ នេះ  នឹង មាន ព្រាយ ក្បាល ត្រងោល  អាក្រាត កាយ  រត់ ចូលមក ក្នុង ផ្ទះ  បង្កើត ជា ឧត្បាត ធំ ណាស់ ,  បើ ដូច្នោះ  មាន តែ អ្នក រាល់គ្នា គិត រំងាប់ ឧត្បាត ចេញ ទើប ជា «  ។  ឯអស់ ប្រពន្ធ កូន ចោរ ទាំង  ៥០០  ឮ អាឡេវ ថា ដូច្នោះ  ក៏ ភិតភ័យ ហើយ សួរ ថា  « គិត ធ្វើ ដូចម្តេច  នឹង រំងាប់ ឧត្បាត ចេញ បាន ?»  ។ អាឡេវ ឆ្លើយ ថា  « វា ងាយ ទេ  ការរំងាប់ ឧត្បាត នោះ  គឺ ដល់ វេលា ព្រលប់ កាលណា  ត្រូវ អស់ អ្នក រាល់គ្នា នាំ កូន ចៅ កាន់ដំបង ព្រនង់ចាំ នៅ មាត់ទ្វារ ផ្ទះ  បើ ឃើញ ព្រាយ ក្បាល ត្រងោល អាក្រាត កាយ រត់ ចូលមក ក្នុង ផ្ទះ  ត្រូវ វាយ កុំ ឲ្យ វា ចូល បាន »  ។  ឯ ពួក ចោរ ទាំង  ៥០០  នោះ  លុះ ឆ្លង រួច ដល់ ត្រើយ កាលណា  ពេល ថ្ងៃ ពួន ព្រៃ  យប់ នាំគ្នា ដើរ កាត់ តម្រង់ មក ផ្ទះ  ព្រោះ គ្មាន សំពត់ ស្លៀក  បានជា មិន ចេញ ដើរ ពេល ថ្ងៃ  លុះ ដល់ ថ្ងៃ កំណត់ ដែល អាឡេវ ចាប់ យាម  ពេល ព្រលប់ ពួក ចោរ ក៏ មកដល់ ផ្ទះ ខ្លួន  ។
ឯ កូន ប្រពន្ធ ដែល កាន់ដំបង ព្រនង់ចាំ នៅ មាត់ទ្វារ ឃើញ ប្តី រត់ ចូលមក ក្នុង ផ្ទះ  គិតស្មាន ថា ជា ព្រាយ ក្បាល ត្រងោល មែន  ក៏ ពឺត តែ វាយ  ទាល់តែ ដួល សម្លប់ ខ្លះ  របួស ពិការ ខ្លះ ,  ក្រោយមក ទើប បាន ដឹង ថា ជា ប្តី  ជា ឪពុក ខ្លួន  ហើយនិយាយ តាម ដំណើរ ប្រាប់ ប្តី សព្វគ្រប់  ។  ពួក ចោរ ទាំង ៥០០  ខឹង នឹង អាឡេវ ខ្លាំង ណាស់  តែ មិន ដឹង គិត ធ្វើ ដូចម្តេច  ព្រោះ ខ្លួន ត្រូវ ដំបង ដំណំ ទាំងអស់ គ្នា  ហើយ មិន ដឹង ជា អាឡេវ នៅ ឯណា  ។  វេលា នោះ  អាឡេវ នៅ ចាំ លបស្តាប់ ប្រពន្ធ កូន ចោរ វាយ ប្តី ខ្លួន  ដល់ ឮ មាត់ ស្រែក ទ្រហឹង ពេញ ពាស ទាំង ស្រុក  ក៏ បើក សំពៅ រត់ ទៅ ស្រុក ប្រពន្ធ វិញ ,  លុះ ទៅដល់ ហើយ អាឡេវ និង ប្រពន្ធ ឡើង ទៅ រក ជីដូន  បាន ជួប នឹង ជីដូន ក៏ សំពះ សូមទោស  ហើយ ប្រគល់ របស់ ទ្រព្យ ក្នុង សំពៅ ទាំង ប៉ុន្មាន  ជូន ជីដូន ទាំងអស់  ។  ជីដូន បាន ឃើញ សម្បត្តិ អាឡេវ ពេញ សំពៅ  ក៏ បាត់ ខឹង  បែរជា ស្រឡាញ់ រាប់អាន អាឡេវ ជា ចៅ ប្រសា មែនទែន  ។  អាឡេវ រៀបសង់ ផ្ទះ លោះ ខ្ញុំ កំដរ ពាសពេញ ក្នុង ផ្ទះ  ឲ្យ បម្រើ ជីដូន ក្មេក និង ប្រពន្ធ ,  លុះ នៅ យូរ បន្តិច មក  ក៏ លាជីដូន និង ប្រពន្ធ ទៅ សួរ ម្តាយ ឪពុក វា  ។  ជីដូន ក្មេក ផ្តាំ ថា  « បើ ចៅ ទៅ កុំ នៅ យូរ ពេក  ឆាប់ ត្រឡប់មក រក ជីដូន វិញ  ត្បិត សព្វ ថ្ងៃ នេះ  ជីដូន កំព្រា ឥត មាន អ្នក ឯណា ជា ទីពឹង ទេ !»  ។
ឯ ប្រពន្ធ អាឡេវ  ចង់ តាម អាឡេវ ទៅ ដែរ  ក៏ និយាយ ថា  « ខ្ញុំ ចង់ ទៅ ជាមួយនឹង អ្នក  ឲ្យ ស្គាល់ ម៉ែ ឪ  បងប្អូន  ញាតិសន្តាន  ស្រុក ទេស អ្នក  មួយ ទៀត  ខ្ញុំ មិន ចង់ ឃ្លាត ឆ្ងាយ ពី អ្នកទេ  ព្រោះថា  ស្រ្តី ប្តី ទៅ ឆ្ងាយ ហើយ  កម្រ នឹង ទុកដាក់ រក្សា ខ្លួន ណាស់ ,  អ្នកផង គេ តែង និន្ទា ថា  ដូចជា ស្រី មេម៉ាយ ចំណាយ មាត់ គេ  ហេតុ ដូច្នេះ  បានជា ខ្ញុំ មិន ចង់ នៅ  ចង់ ទៅ តាម អ្នក ជា ប្តី »  ។  អាឡេវ ឆ្លើយ ឡើង ថា  « នាង អើយ !  បង ចង់បាន នាង ទៅ ជាមួយ ដែរ  ប៉ុន្តែ អាណិត ជីដូន  ត្បិត គាត់ ចាស់ជរា ណាស់ ហើយ  ក្រែង ឈឺចាប់ យប់ ថ្ងៃ  គ្មាន នរណា ថែទាំ  បីបមរក្សា ដុះ ថ្នាំ ចាំ ជម្ងឺ  នឹង ទុកចិត្ត លើ មនុស្ស ម្នា ខ្ញុំ កំដរ មិន បាន ទេ  ដូច កាល យើង នាំគ្នា រត់ ទៅ នោះ  គាត់ សន្ធឹកសន្ធៃ ឈឺ រីង រៃ ស្គាំង ស្គម  ទើបនឹង បាន គ្រាន់បើ ,  ឥឡូវនេះ  បើ យើង ទៅ ចោល គាត់ ទៀត  គាត់ នឹង ឈឺ ស្លាប់ ពុំ ខាន ឡើយ  ពីមុន  បានជា ខុសធ្លោយ ម្តង ទៅ ហើយ  ឥឡូវនេះ  យើង គិត កុំ ឲ្យ ខុស  ធ្លោយ ម្តង ទៀត »  ។  ឯ ប្រពន្ធ ឮ ប្តី ថា ដូច្នោះ  នឹក អាណិត ជីដូន  ក៏ ព្រម ឲ្យ ប្តី ទៅ ទើប រៀប ស្បៀង រៀង ខ្លួន  សម្រាប់ បរិភោគ តាម ផ្លូវ សព្វគ្រប់ ហើយ  សួរ ប្តី ថា  « អ្នក នឹង យក មនុស្សម្នា  រទះ សាលី  ទៅ ប៉ុន្មាន ?»  ។  អាឡេវ ឆើ្លយ ថា  « បង មិន យក ទៅ ទេ ,  បង ទៅ តែ ម្នាក់ឯង »  ។  ឯ គំនិត អាឡេវ  បានជា មិន ចង់ យក មនុស្សម្នា ទៅ  ពីព្រោះ គិត ចង់បាន ប្រពន្ធ ទៀត ,  បើ យក មនុស្ស តាម ក្រែង គេ ដឹង ថា ខ្លួន មាន ប្រពន្ធ ហើយ  នឹង ទៅដណ្តឹង កូន គេ ទៀត  ក្រែង គេ មិន ឲ្យ  ហើយ វា និយាយ នឹង ប្រពន្ធ ថា  « បង ធ្លាប់ ដើរ តែ ម្នាក់ឯង  តែ មាន មនុស្សម្នា  ក្របី គោ  រទេះ ទៅ ជាមួយ ផង  នឹង ធ្វើដំណើរ មិន រហ័ស ទាន់ចិត្ត ,  ហេតុ ដូច្នេះ បានជាបង មិន ចង់ យក ទៅ »  ។  អាឡេវ វេច តែ ប្រាក់ និង ស្បៀង  គ្រាន់ នឹង ស៊ី តាម ផ្លូវ  ។  ឯ ជីដូន ផ្តាំ ហើយ ផ្តាំ ទៀត ថា  « បើ ចៅ ទៅដល់ ម្តាយ ឪពុក នៅជា សុខសប្បាយ  ចូរ ចៅ ឆាប់ ត្រឡប់ មកវិញ ណ៎ា ចៅ ណា៎ !»  ។  អាឡេវ ក៏ លា ជីដូន និង ប្រពន្ធ ហើយ ចេញដំណើរ ទៅ  លុះ ទៅដល់ អ្នកង៉េះ និង នាង ង៉ោះ ជា ឪពុក ម្តាយ ហើយក៏ យក ប្រាក់ ទៅ ជូន ម្តាយ ឪពុក ៗ  មាន ចិត្ត ត្រេកអរ សួរ ថា  « កូន ទៅ ណា បាត់ យូរ ម៉្លេះ ?  ម្តាយ ឪពុក ចេះតែ ទន្ទឹង មើល ផ្លូវ កូន តែ សព្វ ថ្ងៃ »  ។  អាឡេវ ប្រាប់ ថា  « ខ្ញុំ ទៅ គិត ការរកស៊ី  ត្បិត ម៉ែ ឪ ឯង មិន គិត រកស៊ី នឹង គេ »  ។  អ្នកង៉េះ និង នាង ង៉ោះ ឆ្លើយ ថា  « តាម តែ កូន គិត ចុះ  ចំណែក ខាង ម្តាយ និង ឪពុក  រកស៊ី គ្រាន់តែ មាត់  ហើយនិង រក្សា ទ្រព្យ ទុកឲ្យ កូន  ចូរ កូន គិត រក អម្រស់ អម្រ ដោយ ខ្លួនឯង ចុះ  »  ។  អាឡេវ  នៅនឹង ម្តាយ ឪពុក បាន ពីរ បី ថ្ងៃ  ក៏ លា ចេញ ដើរ ទៅ ទៀត  លុះ ទៅដល់ ស្រុក ធំ  វា ចូលទៅ មើល ក្នុង វាំង សព្វគ្រប់ ហើយ  ចេញមក រកមើល ផ្ទះ នា ហ្មឺន សេដ្ឋី  ក៏ ឃើញ សេដ្ឋី ម្នាក់ មាន ផ្ទះ ធំ ទ្រនំ ខ្ពស់  មាន ទ្រព្យសម្បត្តិ ច្រើន  មាន រោង រទេះ គោ ក្របី ដំរី សេះ  មនុស្ស ម្នា ខ្ញុំ កំដរ ពាសពេញ  មានច្បារ ដំណាំ ជា ឧឡាន  មាន ជើង ផ្កា គ្រប់ ជំពូក គ្រប់ ពណ៌ ដាក់ ហែជា ជួរ ក្នុង សួនច្បារ  មាន ត្រី ប្រាក់ ត្រី មាស  មាន ស្រះ ដាំ ដើម ឈូក ស ឈូក ក្រហម ព្រលិត លំចង់ ស្ឃ ង្គ័ជ ដុះ ពាសពេញ  ហើយ មាន កូនក្រមុំ មិន ទាន់ មាន ប្តី  ។  អាឡេវ មាន ចិត្ត ស្រឡាញ់ ចង់បាន  ក៏ ចូល ទៅកាន់ ផ្ទះ សេដ្ឋី  ហើយ ជម្រាប សុំ ខ្លួន នៅ ធ្វើជា កូនក្មួយ  ។  សេដ្ឋី  ឃើញ អាឡេវ មក សុំ ខ្លួន នៅ ធ្វើជា កូនក្មួយ ដូច្នោះ  ក៏ មាន ចិត្ត អាណិត ស្រឡាញ់  ហើយ សួរ ថា  « ឯង នៅ ស្រុក ណា ?  ម្តាយ ឪពុក នៅ ស្រុក ណា?»  ។  អាឡេវ ជម្រាប សេដ្ឋី ថា  « ខ្ញុំបាទ នៅ ស្រុក ឆ្ងាយ ណាស់ ,  ឪពុក ម្តាយ ខ្ញុំបាទ មាន ទ្រព្យ របស់របរ ខ្ញុំ កំដរ  គោ ក្របី  ដំរី សេះ  ផ្ទះសម្បែង ដូច លោក ដែរ  ប៉ុន្តែ គាត់ មាន ជម្ងឺ  ឈឺ ស្លាប់ អស់ ហើយ ,  ខ្ញុំបាទ តូចចិត្ត ណាស់  មិន ចង់ នៅ  ត្បិត ធ្លាប់ មាន ម៉ែ ឪ  ឥឡូវ នៅតែ ម្នាក់ឯង បានជា ខ្ញុំបាទ ចោល ផ្ទះសម្បែង  ទ្រព្យ របស់ ,  ។  មក សុំ នៅ ជាមួយនឹង លោក  តាម តែ លោក ប្រើ ធ្វើ ការងារ អ្វី ៗ  ខ្ញុំបាទ ទទួល ទាំងអស់  សេដ្ឋី ក៏ ព្រម ទទួលយក អាឡេវ ឲ្យ នៅ  ។  ចាប់ ដើម តាំងពី ថ្ងៃ ដែល មក នៅនឹង សេដ្ឋី  អាឡេវ តែង ភ្ញាក់ អំពី ព្រឹក  បោស ផ្ទះ ថែទាំ របស់ ទ្រព្យ រៀបទុកដាក់ តាម ទីកន្លែង  ហើយ ខំ ធ្វើការ ដូចជា របស់ ខ្លួន ។ សេដ្ឋី ឃើញ អាឡេវ ឧស្សាហ៍ ធ្វើ ការ  ថែទាំ របស់ ទ្រព្យ មិន មាន ឲ្យ ឃ្នើស ចិត្ត  ក៏ រឹតតែ ស្រឡាញ់ ឡើង  ឲ្យ អាឡេវ ត្រួតត្រា ដាស់តឿន មនុស្ស ម្នា ខ្ញុំ កំដរ ទាំងអស់  រាល់ តែ វេលា សេដ្ឋី ទៅ គាល់ ស្តេច  បាន យក អាឡេវ ទៅ ផង  លុះ ទៅជាញឹកញយ  អាឡេវ ស្គាល់ ពួកក្រមការនិង កូនក្មួយ ទាំងអស់  តមក ទៀត  វា ស្គាល់ ដល់ នា ហ្មឺន ធំ តូច  តាំងពី លោក ក្រឡាហោម  យមរាជ  ចក្រី វាំង  និង នា ហ្មឺន ធំ តូច ឯទៀត  ប៉ុន្តែ  អាឡេវ ធ្វើ ចិត្ត ជា  ទុក ជា នរណា ត្មះតិះដៀល ដូចម្តេច  ក៏ មិន ចេះ ខឹង នឹង គេ  សូម្បី កូនក្មួយ ផង គ្នា ធ្វើ ដូចម្តេច ៗ  ក្តី អាឡេវ ក៏ មិន ចេះ តប មិន ចេះ ខឹង ឡើយ  ។  កាល អាឡេវ តាម សេដ្ឋី ទៅ គាល់ ស្តេច ហើយ មាន គេ សួរ ថា  « ឯង ឈ្មោះ អី ?  »  វា ប្រាប់ ថា  « ខ្ញុំ ឈ្មោះ អាឡេវ តេវ »  ។ ពួក នាហ្មឺន  តែ ឃើញ អាឡេវ ទៅ ហើយ  ក៏ ហៅ ថា អាឡេវ តេវ  តែ រាល់គ្នា ដូច្នេះ ឯង  ។  ក្រោយមក  អាឡេវ តេវ ទៅ លេង នៅ សាលា ជំនុំ  ស្តាប់ ចៅក្រម ជំនុំជម្រះ ក្តី តែ សព្វ ថ្ងៃ ក៏ ចេះ ច្បាប់ ទម្លាប់ ច្រើន  ហើយ អាឡេវ តេវ រើស យកមក សំបុត្រ  ដែល គេ បោះចោល មាន ទាំង ស្នាម ត្រា  បោះ នៅ នោះ ផង  តាំងពី ត្រា លោក ក្រឡាហោម  យមរាជ  និង នា ហ្មឺន ធំ តូច ទាំងអស់  ដែល មាន មាស់ ប្រាក់ ច្រើន  ហើយ វាយក ក្រមួន មក សូន ធ្វើជា ត្រា  ហើយ វាស់ នឹង រង្វង់ ត្រា កាកសំបុត្រ ចាស់  ហើយ ឆ្លាក់ ធ្វើឲ្យ ត្រូវ តាម ស្នាម ត្រា ចាស់ ទាំងអស់ រួច វា ធ្វើជា សំបុត្រ  សឹង មាន ឈ្មោះ នា ហ្មឺន អស់ នោះ ជំពាក់ ប្រាក់ ខ្លះ  ១០០  ណែន  ខ្លះ  ២០០  ណែន  ខ្លះ  ៥០០  ណែន  គ្រប់ តែ នា ហ្មឺន ធំ តូច តែ រាល់គ្នា ទាំងអស់  ហើយ បត់ ទុក ក្នុង ហឹប មួយ ពេញ ,  បើ ខ្លួន វា មិន នៅ  ទៅ ធ្វើការ ទីណា ក្តី  ឬ ទៅ លេង ក្តី វាយក ហឹប នោះ ទៅ ផ្ញើរ នឹង ប្រពន្ធ សេដ្ឋី  ហើយ ផ្តាំ ថា  « កុំ ឲ្យ នរណា បើក ឲ្យ សោះ ដល់ វា វិល មក  ក៏ ទៅ យក ហឹប នោះ មកវិញ  ធ្វើ ដូច្នេះ ជារឿយ ៗ  ។
លុះ ដល់ ថ្ងៃ ក្រោយ ទៀត  អាឡេវ តេវ រៀប ទៅ ធ្វើការ  ក៏ យក ហឹប ទៅ ផ្ញើរ នឹង ប្រពន្ធ សេដ្ឋី  ហើយ ផ្តាំ ថា  « អ្នកប្រយ័ត្ន រក្សាទុក ឲ្យ ល្ឣ  កុំ ឲ្យ នរណា បើក មើល លេង  »  ហើយ វា ក៏ ទៅ ធ្វើការ ទៅ  ។  ឯ ប្រពន្ធ សេដ្ឋី  នឹក ឆ្ងល់ នឹង ហឹប អាឡេវ តេវ ណាស់  ក៏ យក ហឹប នោះ មក បើក មើល  ឃើញ សំបុត្រ ពេញ ក្នុង ហឹប  ហើយ លាមើល សំបុត្រ អស់ នោះ  បាន ឃើញ សេចក្តីសំបុត្រ ថា  « ពួក នាហ្មឺន  ជំពាក់ ប្រាក់ »  សឹង មាន ចំនួន គ្រប់ គ្នា អស់  ហើយ បោះត្រា ផង  ។  លុះ រើមើល សំបុត្រ ទាំងអស់  ឃើញ សុទ្ធតែ នាហ្មឺន ជំពាក់ ប្រាក់ ជាច្រើន ណាស់ ដូច្នោះ  ក៏ យក ហឹប សំបុត្រ ទៅ បង្ហាញ សេដ្ឋី ជា ប្តី  ។  ឯ សេដ្ឋី បាន ឃើញ សំបុត្រ អាឡេវ តេវ សព្វគ្រប់ ហើយ  ក៏ និយាយ នឹង ប្រពន្ធ ថា  « កាល អាឡេវ តេវ វា មក នៅនឹង យើង នោះ  អញ បាន សួរ ពី ម្តាយ ឪពុក នៅឯណា  វា ប្រាប់ ថា  គ្មាន ម្តាយ ឪពុក ទេ  ស្លាប់ អស់ ហើយ ៗ  វា ប្រាប់ អញ ថា  កាល ដែល ម្តាយ ឪពុក វា នៅ រស់ នៅឡើយ នោះ  មាន ទ្រព្យសម្បត្តិ ដូចជា យើង នេះ ដែរ  ឥឡូវនេះ  មក ឃើញ សំបុត្រ អស់ នា ហ្មឺន ជំពាក់ ប្រាក់ វា ច្រើន ម៉្លេះ នេះ សឹង ត្រូវ នឹង ពាក្យ វា និយាយ ពីមុន នោះ ប្រាកដ មែន ,  គំនិត ប្រាជ្ញា វា  សម ជា មនុស្ស មាន ពូជ ,  មួយ ទៀត  ការងារ ទាំងអស់ ក្នុង ផ្ទះ យើង សព្វ ថ្ងៃ នេះ  ក៏ បាន វា ជួយ ដាស់តឿន ថែទាំ មើល រក្សា  ដឹង បាត់  ដឹង គង់ ដឹង ខូច  ដឹង ជា  មាន តែ វា ហ្នឹង ហើយ ទុក ដូចជា កូន  ឥឡូវ កូនស្រី យើង មួយ នេះ  ពេញ ក្រមុំ ល្មម មាន ប្តី ហើយ ,  ពួក ស្តេច នា ហ្មឺន មកដណ្តឹង ចង់បាន ជាច្រើន ណាស់ ហើយ  យើង មិន ត្រូវចិត្ត  បានជា យើង មិន ព្រម ឲ្យ  ឥឡូវនេះ បើ យើង ឲ្យ អាឡេវ តេវ នោះ  យើង ខ្មាស គេ ណាស់  ត្បិត អាឡេវ តេវ នោះ  វា ជា មនុស្ស កំព្រា ក្បាល មួយ  មក នៅ ស្រុក អាយ  គ្មាន នរណា ស្គាល់ ពូជពង្ស វង្សា ជា ល្អ  ឬ អាក្រក់ ,  យើង នឹង ឲ្យ កូន យើង ជា ប្រពន្ធ ទៅ  ក្រែង ខ្មាស គេ  បើ យើង មិន ឲ្យ កូន យើង ជា ប្រពន្ធ វា  ដូចជា នឹកស្តាយ  ត្បិត គំនិត មារយាទ វា ជា មនុស្ស ល្អ  ជួយ ឈឺឆ្អាល ក្នុង ការងារ យើង  ដូចជា ការងារ របស់ ខ្លួន វា ដែរ ,  ដំណើរ នេះ ក្របើ គិត ណាស់ »  ។  ឯ ប្រពន្ធ សេដ្ឋី ឆ្លើយ ឡើង ថា  « ត្រង់ កិច្ច ដែល ធ្វើ មិន ឲ្យ ខ្មាស គេ នោះ វា ងាយ ទេ ,  យើង នឹង រៀបការ ក្នុង វេលា យប់  ហើយ រៀប បន្តិចបន្តួច សោះ តែ ខាន  កុំ ឲ្យ ខ្មោច ព្រៃ ខឹង  យើង ផ្សំ ផ្គុំ ឲ្យ ជា ប្តី ប្រពន្ធ នឹង គ្នា ទៅ !  បើ យូរ ទៅ ហើយ ទើប គេ ដឹង នោះ  យើង ក៏ អស់ ខ្មាស គេ ហើយ !  ពីព្រោះ វា មាន បំណុល វា ក៏ ច្រើន ដែរ »  ។  ហេតុតែ ព្រេង មាន  សំណាង របស់ អាឡេវ នឹង កូនក្រមុំ សេដ្ឋី នោះ  ត្រូវបាន គ្នា ជា ប្តី ប្រពន្ធ  សេដ្ឋី គិត ឃើញ ព្រម ដូច ពាក្យ ប្រពន្ធ ពន្យល់  ក៏ ព្រម ឲ្យ កូនក្រមុំ ជា ប្រពន្ធ អាឡេវ តេវ ,  ហើយ ហៅ អាឡេវ តេវ ប្រាប់ ថា  តាំងពី ថ្ងៃ ដេល ឯង មក នៅនឹង អញ ៗ មើលទៅ គំនិត មារយាទ ចិត្ត ថ្លើម ឯង  ឈឺឆ្អាល ក្នុង ការងារ អញ ដូចជា កូន អញ បង្កើត បើ ដូច្នោះ  អញឲ្យ កូនក្រមុំ អញ ជា ប្រពន្ធ ឯង »  ។  អាឡេវ តេវ ឮ សេដ្ឋិ ប្រាប់ ថា  ឲ្យ កូនក្រមុំ ជា ប្រពន្ធ ដូច្នោះ  ក៏ មាន ចិត្ត ត្រេកអរ ណាស់  ។  សេដ្ឋី ក៏ ហៅ កូនក្រមុំ មក រៀប សំពះ មេបា ចាស់ទុំ  រៀបសែន ព្រេន តាម សណ្តាប់ បុរាណ  ផ្សំ ផ្គុំ អាឡេវ តេវ និង កូនក្រមុំ ជា ប្តី ប្រពន្ធ គ្នា ទៅ  ។
លុះ ការរួច បាន ពីរ បី ថ្ងៃ  ប្រពន្ធ អាឡេវ តេវ ទៅ គាល់ ស្តេច ឯ ក្នុង វាំង  បាន និយាយប្រាប់ អាឡេវ តេវ ជា ប្តី ឲ្យដឹង  ។  ឯ អាឡេវ ក៏ និយាយ ផ្តាំ ប្រពន្ធ ថា  « អញ ទៅ ចាំ នៅ សាលា ជំនុំ  បើ នាង ឯង ឃើញ អញ បោយ ដៃ ហៅ  ត្រូវ នាង ឯង លើក ជើង ពាន ស្លា  មក លុតជង្គង់ ហុច ពាន ស្លា នោះ ឲ្យ អញ ,  អញ ទទួលយក ហើយ  នាង ឯង សំពះ ត្រឡប់ ទៅវិញ ចុះ  »  ។  អាឡេវ តេវ  លុះ និយាយ ផ្តាំ ប្រពន្ធ សព្វគ្រប់ ហើយ  ក៏ ស្លៀក សំពត់ ចាស់ ពាក់ អាវ ចាស់  ដូច កាល ធ្វើ ការ ពីមុន  ហើយ ទៅ អង្គុយ លេង នៅ សាលា ជំនុំ  ។  ពួក នាហ្មឺន សព្វ មុខ មន្រ្តី  ចៅក្រម សាលា  ភ្នាក់ងារ ក្រមការ  ឃុន ហ្មឺន  មហាតលិក មក ពាសពេញ  ឃើញ អាឡេវ តេវ អង្គុយ នៅ សាលា  នា ហ្មឺន ខ្លះ ត្បក ក្បាល  ខ្លះ ទះ ខ្នង ខ្លះ ទាញ ដៃ  ខ្លះ ឲ្យ អាឡេវ ធ្វើ ត្លុក ក្រមាច់ លេង  ត្បិត ធ្លាប់ លេង ពីមុន មក ដូច្នេះ ឯង  ។  ឯ អាឡេវ តេវ ជា មនុស្ស មាន ប្រាជ្ញា  ក្រមាច់ កំប្លែង លេង ឲ្យ គេ ចូលចិត្ត  មិន ចេះ ខឹង នឹង នរណា ទេ  ទោះ នាហ្មឺន សព្វ មុខ មន្រ្តី  ឃុន ហ្មឺន  មហាតលិក  នូវ ក្រមការភ្នាក់ងារ  ប្រើ វាដូចម្តេច ក្តី  លេង ដូចម្តេច ក្តី  ក៏ មិន ចេះ ខឹង  មិន ចេះ ប្រកែក ឲ្យ អ្នកណា អាក់អន់ចិត្ត  តាំងតែពី ដើម មក ដូច្នេះ ឯង  ហើយ ពួក នាហ្មឺន មិន ដឹង ថា អាឡេវ តេវបាន កូនក្រមុំ សេដ្ឋី មក ធ្វើជា ប្រពន្ធ ផង  ស្មាន ថា អាឡេវ តេវ ជា មនុស្ស ផ្តេសផ្តាស  ដើរ សុំ ទាន គេ ស៊ី រក ទីលំនៅ គ្មាន  បានជា នាំគ្នា មាក់ងាយ វា  ។  លុះ ដល់ កូន សេដ្ឋី  ជា ប្រពន្ធ អាឡេវ តេវ ជិះ អង្រឹង ស្នែង  ហើយ មាន មនុស្ស ម្នា ខ្ញុំ កំដរ  កាន់ ប្រអប់ មាស់ ប្រាក់  ដើរ ពាសពេញ ផ្លូវ មក  នា ហ្មឺន ទាំងអស់ ក៏ និយាយ ថា  « ហ្ម៎ !  មើល កូនក្រមុំ សេដ្ឋី ល្អ ណាស់  ដើរ ចូលក្នុង វាំង »  នា ហ្មឺន ខ្លះ លាន់ មាត់ ថា  « ល្អ មែន !  កូន ស្តេច កូន នា ហ្មឺន ដណ្តឹង ជាច្រើន ហើយ តែ មិន បាន »  ។  ឯ អាឡេវ តេវ ឮ នា ហ្មឺន និយាយ គ្នា ថា  « កូន ស្តេច  កូន នា ហ្មឺន ដណ្តឹង កូនក្រមុំ  សេដ្ឋី មិន ព្រម ឲ្យ »  ដូច្នោះ  ក៏ ឆ្លើយ ឡើង ថា  « បើ អស់ លោក ថា  ដណ្តឹង កូនក្រមុំ សេដ្ឋី ឲ្យ កូន លោក មិន បាន  លោក ចាំ មើល ខ្ញុំបាទ វិញ ចុះ  វេលា កូនក្រមុំ សេដ្ឋី ចេញមក  អំពី ក្នុង វាំង  ខ្ញុំបាទ នឹង ហៅ ឲ្យ ចូលមក  ហើយ ឲ្យ យក ស្លាមក ឲ្យ ខ្ញុំបាទ ទទួលទាន  លោក ហ៊ាន ភ្នាល់ ទេ ?»  ។  ពួក នាហ្មឺន  ឮ អាឡេវ តេវ ថា ដូច្នោះ  មិន ជឿ  ត្បិត មិន ដឹង ជា សេដ្ឋី ឲ្យ កូនក្រមុំ ទៅជា ប្រពន្ធ អាឡេវ តេវ សោះ  ។  មួយ ទៀត ពួក នាហ្មឺន ទាំងនោះ  ធ្លាប់ តែ ដឹង ថា  អាឡេវ តេវ ជា មនុស្ស ក្រមាច លេង ផ្តេសផ្តាស តែ ដោយ ផ្ទះ នា ហ្មឺន  បានជា មាក់ងាយ វា ខ្លាំង ណាស់  ហើយ មិន ដឹង ជា អាឡេវ តេវ មាន ប្រាជ្ញា ច្រើន ដល់ ម្ល៉ឹង សោះ  ទើប ហ៊ាន នាំគ្នា និយាយ ភ្នាល់ នឹង អាឡេវ តេវ ថា  « បើ ឯង ហៅ កូនក្រមុំ សេដ្ឋី ចូលមក យក ស្លា ម្លូ មក ឲ្យ ឯង ស៊ី បាន  អញ ហ៊ាន ភ្នាល់ នឹង ឯង  ប៉ុន្តែ ឯង គ្មាន អ្វី ដាក់ ភ្នាល់ នឹង អញ ទេ »  ។  អាឡេវ តេវ  ឮ ពួក នាហ្មឺន ថា ដូច្នោះ  ក៏ ឆ្លើយ ឡើង ថា  « លោក កុំ ព្រួយប្រសាសន៍ នឹង ខ្ញុំបាទ  បើ ខ្ញុំបាទ ចាញ់ លោក  ខ្ញុំបាទ ធ្វើ សំបុត្រ នៅ បម្រើ ជា ខ្ញុំ លោក ដល់ អស់ ជីវិត  តាម ចិត្ត លោក ប្រើ ធ្វើ អ្វី  ខ្ញុំបាទ ទទួល ធ្វើ ទាំងអស់  »  ។  នាហ្មឺន សព្វ មុខ មន្រ្តី ទាំងអស់  ឮ អាឡេវ តេវ ថា ដូច្នោះ  ក៏ អរ គ្រប់ គ្នា  ដោយ ចង់បាន អាឡេវ តេវ មក ធ្វើជា ខ្ញុំ តែ រៀង ៗ ខ្លួន  ត្បិត វា ចេះ និយាយ ភូតភរ ក្រមាច់ កំប្លែង លេង  គ្រាន់សប្បាយ ដោយសារ វា ,  មួយ ទៀត មាក់ងាយ អាឡេវ តេវ ថា  ជា មនុស្ស ចោល ម្សៀត ធ្វើ ម្តេច នឹង ហៅ កូន សេដ្ឋី ឲ្យ ចូលមក បាន  ហើយនិយាយ គ្នា ថា  "  យើង យក អាឡេវ តេវ ធ្វើជា ខ្ញុំ  គ្រាន់ និយាយ ភូតភរ ក្រមាច់ លេង  ហើយ យើង ចែក គ្នា ប្រើ លេង សប្បាយ ,  ចិត្ត វា ចុះ  ត្បិត វា មុខ ជា ចាញ់ យើង ហើយ "  ។  អាឡេវ តេវ និង ពួក នាហ្មឺន ធ្វើ សំបុត្រ បង្កាន់ដៃ ភ្នាល់ តាម ដំណើរ សព្វគ្រប់ ហើយ  ទើប ពួក នាហ្មឺន ប្រាប់ អាឡេវ តេវ ថា  " ឯង ចង់បាន មាស ប្រាក់ ប៉ុន្មាន ?  ដំរី ចង កូប  សេះ ចង អាន  ទាំង គ្រឿង ដែល ជិះ មក ប៉ុន្មាន  ចូរ ដាក់ ក្នុង សំបុត្រ តាម ចិត្ត ឯង ចុះ "  ។  អាឡេវ តេវ ក៏ សរសេរ ដាក់ ក្នុង បង្កាន់ដៃ ដែល ភ្នាល់ គ្នា ឲ្យ ខាងតែ ច្រើន  ទាំង មាស ទាំង ប្រាក់  ទាំង ដំរី  ទាំង សេះ  គ្រប់ គ្រឿង  ហើយ ជូន ទៅ ពួក នាហ្មឺន ឲ្យ បោះត្រា  រួច ទទួលយកមក វេច មួយ សម្ពាយ ក្រវាត់ ទុក  ហើយ ទៅ អង្គុយ ចាំ នៅ មាត់ទ្វារ សាលា  បន្តិច ឃើញ កូន សេដ្ឋី ជា ប្រពន្ធ វា ចេញ ពី ក្នុង វាំង  វា ក៏ បោយ ដៃ ហៅ ថា  " នាង យក ស្លាមក ឲ្យ បង ស៊ី "  ។  កូន សេដ្ឋី  ឮ ប្តី ហៅ ឲ្យ យក ស្លាមក ដូច្នោះ ក៏ ម្នីម្នា ចុះ ពី អង្រឹង ស្នែង  ហើយ ដាក់ ស្លា លើ ជើង ពាន យកមក ឲ្យ ប្តី  ។  អាឡេវ តេវ ក៏ ទទួលយក ស្លាស៊ី  ហើយ នាំ ប្រពន្ធ នូវ កំដរ  ឡើងជិះ សេះ ដំរី ដែល តែង គ្រឿង គ្រប់ ស្រាប់  ទៅកាន់ ផ្ទះ សេដ្ឋី ជា ឪពុក ក្មេក  ។  អាឡេវ តេវ និយាយ ផ្តាំ ខ្ញុំ កំដរ ថា  " បើ លោកឪពុក លោក ម្តាយ  ឬ អ្នក ឯណា ជា មនុស្ស នៅក្នុង ផ្ទះ ក្តី  ឬ អ្នកជិតខាង ក្តី  គេ សួរ ថា បាន សេះ ដំរី ពី ណា មក ?  ឲ្យ ជម្រាប ឲ្យ ប្រាប់ គេ ថា  « ទារ បំណុល អំពី គេ "  ។  ឯ ពួក នាហ្មឺន សព្វ មុខ មន្រ្តី  ក្រមការ  ភ្នាក់ងារ  នូវ ឃុន ហ្មឺន  មហាតលិក  ដែល ភ្នាល់ ចាញ់ អាឡេវ តេវ  ស្រាប់តែ ភ័យ  ភ្នែក សរៀង ខ្លួន  ស្តាយ របស់ ទ្រព្យ  និង ដំរី សេះ ជា ជំនិះ  ធ្លាប់ ជិះ ជា លម្អ ត្រូវចិត្ត  សុទ្ធសឹងតែ គ្រឿង មាស និង ប្រាក់ ពន់ពេក  ហើយនិយាយ គ្នា ថា  « យើង បង់ គំនិត អាឡេវ តេវ ហើយ ជាន់ នេះ "  ?  ឯ អាឡេវ តេវ និង ប្រពន្ធ ខ្ញុំ កំដរ  ជិះ ដំរី សេះ មាន កូប មាន អាន  នូវ គ្រឿងប្រដាប់ សុទ្ធសឹងតែ មាស និង ប្រាក់  ។  លុះ ទៅដល់ ផ្ទះ ហើយ  សេដ្ឋី ជា ឪពុក ក្មេក ម្តាយ ក្មេក  នូវ អស់ មនុស្សម្នា  ភ្នាក់ងារ ក្នុង ផ្ទះ ឃើញ ដំរី សេះ ពាសពេញ ដូច្នោះ  ក៏ នឹក ឆ្ងល់ ហើយ សេដ្ឋី ប្រើ មនុស្ស ឲ្យ ទៅ សួរ អាឡេវ តេវ ៗ  ក៏ ប្រាប់ ថា  "  ទារ បំណុល អំពី គេ មក "  ។  សេដ្ឋី ជា ឪពុក ក្មេក ម្តាយ ក្មេក ក៏ និយាយ គ្នា ថា  "  យើង អស់ ខ្មាស គេ ហើយ "  ។  ចាប់ ដើម ពី ថ្ងៃ នោះ មក  សេដ្ឋី ប្តី ប្រពន្ធ  ក៏ រឹតតែ ស្រឡាញ់ អាឡេវ តេវ លើស អំពី មុន ទៀត  ។  អាឡេវ តេវ  ក៏ ទៅ ទារ ប្រាក់ ពី ពួក នាហ្មឺន សព្វ មុខ មន្រ្តី តែ សព្វ ថ្ងៃ  ជញ្ជូន យកមក  ហើយ វា គិត ធ្វើ ការរកស៊ី  ជួស សេដ្ឋី ជា ឪពុក ក្មេក ម្តាយ ក្មេក  មិន ឲ្យ ព្រួយចិត្ត គ្រប់ ជំពូក  ។  នៅយូរ មក  សេដ្ឋី ចាស់ជរា  អស់ អាយុ ទៅ  អាឡេវ  តេវ  ក៏ បានជា សេដ្ឋី ធំ ក្នុង នគរ នោះ ឯង  ។
ត្រុក ៗ  អ្នកស្រុក មើលងាយ
រលាស់ គូថ ខ្ទាយ  មាន ឱដ្ឋ មាន ភ័ន្ត
ប្រជុំ រឿង ព្រេង ខ្មែរ ភាគ ទី ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>