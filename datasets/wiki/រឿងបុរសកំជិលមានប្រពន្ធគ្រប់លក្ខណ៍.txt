
រឿង បុរស កំជិល មាន ប្រពន្ធ គ្រប់ លក្ខណ៍
មាន រឿង ព្រេង មួយ  ដំណាល ថា  :  មាន បុរស កំជិល ម្នាក់  មាន ប្រពន្ធ គ្រប់ លក្ខណ៍  មាន កិរិយា មារយាទ ល្អ  ចេះ គោរព ប្រណិប័តន៍ ប្ដី  ។  តាំងពី បាន គ្នា ជា ប្ដី ប្រពន្ធ មក  ,  បុរស កំជិល ចេះតែ ពី ដេក  ដល់ ឃ្លាន បាយ  ទើប ក្រោក ឡើង ស៊ី ៗ  រួច ដេក ទៅ វិញ  សូម្បី ថ្នាំជក់  ក៏ ប្រពន្ធ មូរ ឲ្យ ដែរ  ។  ប្រពន្ធ ជា មនុស្ស គោរព ប្រណិប័តន៍ ប្ដី  មិន មាន ពាក្យ អាក្រក់  ទៅលើ ប្ដី សោះ  លើក បាយ ទឹក និង របស់ អ្វី ឲ្យ ប្ដី  សុទ្ធតែ សំពះ  ,  ដល់ ទៅ យូរ ទៅ  មាន សេចក្ដីក្រីក្រ ខ្លាំង ណាស់  នាង នោះ រក អ្វី ចិញ្ចឹម ពុំ បាន សោះឡើយ ,  ថ្ងៃ មួយ  នាង រៀបស្លា ៥ ម៉ាត់  បារី ៥ ចូលទៅ ក្រាប សំពះ ប្ដី  ហើយ ថា  «  ខ្ញុំ សុំទោស អ្នក ប្ដី  ត្បិត យើង សព្វ ថ្ងៃ  ក្រណាស់  យើង មិន បាន រកស៊ី  គ្មាន ទទួលទាន ទេ  សុំឲ្យ អ្នក ទៅ កាប់ ឈើ  ធ្វើន ង្គ័ល  រ នាស់ ធ្វើ ស្រែ នឹង គេ  ត្បិត ដល់ រដូវ ធ្វើ ស្រែ ហើយ  »  ។  ប្ដី ថា បើ ដូច្នោះ  ឲ្យ នាង ដាំ បាយ  វេច ជា សំណុំ ចុះ  ប្ដី នឹង ទៅ រក កាប់ ឈើ  ធ្វើន ង្គ័ល  រ នាស់  »  ។  ប្រពន្ធ ក្រោក ពី យប់ ដាំ បាយ  វេច ជា កញ្ចប់  មាន ទាំង ដឹង  ពូ ថៅ ទៅ ផង  ។  បុរស កំជិល  ដេក ទាល់តែ ថ្ងៃ រះ  ប្រពន្ធ ពុំ ហ៊ាន ដាស់  ចាំ ឲ្យ ក្រោក ខ្លួនឯង ,  ដល់ ក្រោក ហើយ  ប្រពន្ធ ដង ទឹក  ទៅលប់ មុខ ឲ្យ  រួចស្រេច  នាង ក៏ ហុច ស្លា បារី  នឹង បាយ កញ្ចប់  ព្រមទាំង គ្រឿងប្រដាប់ ទៅឲ្យ ប្ដី  ។  បុរស នោះ  ក៏ ចុះ ពីលើ ផ្ទះ ទៅ  ចូលក្នុង ព្រៃ រក ឈើ ,  បាន ឃើញ ឈើ មួយ ដើម  មាន មែក សាខា ម្លប់ ត្រជាក់  ក៏ ដាក់ បាយ សំណុំ  ដឹង  ពូ ថៅ  ហើយ ដេក គងអន្ទាក់ ខ្លា  មើលទៅ លើ និយាយ តែ ម្នាក់ឯង ថា  «  មែក ឈើ នេះ  ត្រូវ ធ្វើជា ភ្នៀង នង្គ័ល ,  មែក នេះ ត្រូវ ធ្វើជា យាម  ,  មែក នេះ ត្រូវ ធ្វើជា ដង  មែក នេះ ត្រូវជា នឹម  មែក នេះ  ត្រូវ ធ្វើជា រនាស់  ។  គ្រាន់តែ ដេក ថា ប៉ុណ្ណឹង  ពេល ឃ្លាន បាយ ក្រោក ឡើង ស្រាយ បាយ សំណុំស៊ី ៗ រួច  ដេក ថា ដូច មុន ទៀត  ,  ថ្ងៃរសៀល ត្រឡប់មក ផ្ទះ វិញ  ។  ប្រពន្ធ ឃើញ រត់ ទទួលយក គ្រឿង ប្រដាប់  នាំ ប្ដី ឡើង ទៅ លើ ផ្ទះ  យក ទឹក លាង ជើង ឲ្យ ប្ដី  ហើយ សួរ ថា  «  អ្នក ទៅ បាន ការដូចម្ដេច ខ្លះ  ?  ប្ដី ថា មិន ទាន់ បាន ទេ នាង  !  ចាំ ស្អែក សឹម ទៅ ទៀត  ដល់ កន្លែង ដើមឈើ នោះ ហើយ  ,  រុក្ខ ទេវតា ដែល អាស្រ័យ នៅ ទីនោះ  ឮ បុរស កំជិល ថា ដូច្នោះ  ក៏ ភ័យ  ខ្លាច រក កន្លែង នៅ គ្មាន  ក៏ គិត គ្នា នឹង តាម ទៅ វាយ សម្លាប់ បុរស កំជិល នោះ  ឲ្យ ស្លាប់ នៅ មាត់ ជណ្ដើរ ផ្ទះ  កុំ ឲ្យ វា មក កាប់ ឈើ នេះ បាន  ។  បុរស នោះ ក៏ ត្រឡប់មក ផ្ទះ វិញ  ។  រុក្ខ ទេវតា  តាម មកដល់ មាត់ របង  ឃើញ ប្រពន្ធ រត់ ទៅ ទទួល ប្ដី ដល់ មាត់ ជណ្ដើរ  យក ទឹក លាង ជើង ប្ដី  ។  ដោយ សិរី សួស្ដី ប្រពន្ធ នោះ  ទេវតា ចូល មិន ចុះ  មិន ហ៊ាន វាយ  ។  បុរស នោះ រួច ពី អន្តរាយ  ក៏ ឡើង ទៅ លើ ផ្ទះ  ប្រពន្ធ សួរ  និយាយ ដូច មុន ទៀត ថា  «  បាន សព្វគ្រប់ អស់ ហើយ  ព្រឹក នឹង ទៅ កាប់  »  ។  ទេវតា ភ័យ ណាស់ ថា  «  បុរស នោះ  មុខ ជា កាប់ ហើយ ព្រឹក នេះ  »  ក៏ នាំគ្នា មក និយាយ អង្វរ ថា  «  សុំ កុំ កាប់ ឈើ នោះ » ។  បុរស ថា  «  អញ មិន ព្រម ទេ  ព្រឹក នេះ អញ ទៅកាប់ ហើយ  »  ។  ទេវតា ភ័យ ណាស់  ក៏ នាំគ្នា និយាយ សូក  ដោយ ប្រាប់ ទីកន្លែង កំណប់ មាស ប្រាក់  ឲ្យ បុរស ៗ សួរ ថា  «  ឲ្យ កំណប់ ប៉ុន្មាន កន្លែង  ?  »  ។  ទេវតា ថា ពីរ កន្លែង  បុរស ថា  «  មិន ព្រម ទេ ,  បើ ៤ កន្លែង ទើប ព្រម  ហើយ ឲ្យ ដាក់ ឈើ សម្គាល់ ឲ្យ ផង  »  ។  ទេវតា ក៏ ព្រម ធ្វើ តាម  កុំ ឲ្យ តែ កាប់ ដើមឈើ នោះ  ។  បុរស ថា  «  បើ ដូច្នោះ  ខ្ញុំ លែង កាប់  ,  តែ ថា ព្រឹក នេះ  ខ្ញុំ ទៅ គាស់ កំណប់ នោះ ហើយ  »  ។  ទេវតា ថា  «  ទៅ ចុះ ខ្ញុំ ដោត ឈើ សម្គាល់ ទុកឲ្យ  »  ។  ព្រឹក ឡើង ប្ដី ប្រពន្ធ  នាំគ្នា ទៅ គាស់ កំណប់ ដែល ទេវតា ឲ្យ ,  ក្នុង កំណប់ មួយ ៗ ទាំង ពីរ នាក់ ប្ដី ប្រពន្ធ  ត្រូវជញ្ជូន បី ថ្ងៃ  បាន សុទ្ធតែ មាស និង ប្រាក់ ចាក់ គរ ពេញ ផ្ទះ  ។  នាង នោះ  ក៏ រៀបចំ ដាក់ ហិប  ដាក់ឡាំង  មិន ឲ្យ អ្នកណា ឃើញ  ហើយក៏ ជួល ជាង ឲ្យ ធ្វើ គ្រឿង ប្រដាប់  លក់ ជា ជំនួញ រឹតតែ មាន ឡើង ៗ  បានជា សេដ្ឋី  មាន មនុស្ស កុះករ មូលមក នៅ ពឹងពាក់ ជាច្រើន  រាប់ មិន អស់  ។
ទ្រព្យ គង់ ត្បិត ស្រី  ចេះ សំចៃ ទុក

ផ្ទះ ធំ ស្រណុក  ត្បិតល័ក្ខណ៍ ស្រី ជា
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>