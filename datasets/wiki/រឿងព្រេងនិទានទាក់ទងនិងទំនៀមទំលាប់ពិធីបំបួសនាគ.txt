
រឿង ព្រេងនិទាន ទាក់ទង និង ទំនៀមទំលាប់ ពិធី បំបួស នាគ
តាមពិត ទៅ ពិធី បំបួស នាគ មិន មែន ជា រឿង ថ្មី របស់ ប្រជាពលរដ្ឋ ខ្មែរ នោះ ទេ  ពិធី នេះ បាន កើតមាន តាំងតែពី បរម  បុរាណ មក ម្ល៉េះ  រហូតមកដល់ បច្ចុប្បន្ន នៅតែ ជា ទំនៀមទំលាប់ របស់ ប្រជាពលរដ្ឋ ខ្មែរ ដដែល  ព្រោះ វា ជា ស្ពាន  សីលធម៌ ចម្លង មនុស្ស ទៅកាន់ ភាពរុងរឿង នៃ ជីវិត  វៀរ ចាក អំពើ បាប ទាំងឡាយ  កើតមាន តែ ភាពស្ងប់ស្ងាត់  មិន លោភលន់ មាន ចំណេះដឹង ខ្ពង់ខ្ពស់  ជួយ បំភ្លឺ ភាពត្រឹមត្រូវ  ដល់ មនុស្ស ជំនាន់ ក្រោយ ជា បន្ដ បន្ទាប់ ។  ពិធី បំបួស  នាគ បាន រលំរលាយ ក្នុង របប ខ្មែរ  ក្រហម កាន់កាប់ អំណាច នា ឆ្នាំ ១៩៧៥ - ១៩៧៩  ក្រោយ ថ្ងៃ រំដោះ ប្រជាពលរដ្ឋ  មាន សេរីភាព  សង្គម ត្រូវបាន រៀបចំ ហេដ្ឋារចនាសម្ព័ន្ធ  ស្ថាប័ន ផ្សេង ៗ  ពិធី បំបួស នាគ បាន ចាប់  ផ្ដើម កំរើក ឡើងវិញ  ប៉ុន្ដែ បច្ចុប្បន្ន នេះ សំបូរ តែ នៅ តាម តំបន់ ជនបទ ប៉ុណ្ណោះ  យូរ ៗ ម្ដង កើតមាន នៅ ទីក្រុង ភ្នំពេញ ។  ថ្មី ៗ នេះ នៅ ទីក្រុង  ភ្នំពេញ  ពិធី បំបួស នាគ បាន ធ្វើឱ្យ មាន ការចាប់អារម្មណ៍ យ៉ាង ខ្លាំង  ដោយសារតែ កូន ប្រុស របស់ ត្រកូល អភិជន  តិចតួច បាន សំរេច សាង ផ្នួស នៅ ជាមួយ ព្រះធម៌ រយៈពេល ខ្លី ជា គំរូ មួយ  ខណៈ ដែល កូនប្រុស ត្រកូល អភិជន ជាច្រើន  ទៀត មិន បាន ធ្វើ បែប នេះ ។  គួរ រំលឹក ថា  នៅក្នុង ពិធី បំបួស នាគ ត្រូវ រៀបចំ ទៅ តាម  លំដាប់ ប្រពៃណី  មាន ពិធី កោរ សក់  ពិធី ជូនត្រ័យ ចំពោះ លោក អ្នក មាន គុណ  ពិធី ក្រុង ពាលី  ពិធី បង្វិល ពពិល  ពិធី ធ្វើ ធ្មេញ នាគ  ពិធី កួច ចំណង ដៃ  នាគ  ពិធី លាប ប្រេង ម្សៅ  ពិធី ចំរើន ព្រះបរិត្ដ នាគ  ពិធី ហែនាគ ៣ ជុំ ព្រះវិហារ  ពិធី ចូល ព្រះវិហារ  ពិធី នាគវន្ទា  ចំពោះ  ព្រះពុទ្ធរូប  ពិធី នាគវន្ទា ព្រះឧបជ្ឈាយ៍  ពិធី សុំ និស្ស័យ បំបួស នាគ  ព្រះឧបជ្ឈាយ៍  ព្រះសង្ឃ ហត្ថា បាស  ចំរើន ពុទ្ធ ជ័យ  មង្គល  ពិធី ពហុ ទេ វា  សាមណេរ វន្ទាលា ញោម ប្រុស - ស្រី  លោក តា  លោកយាយ  ដើម្បី សាង ផ្នួស ពិធី កប់ សក់ ដើម្បី  សុំ សេចក្ដីសុខ  ។  ពិធី បំបួស នាគ នេះ ជា ពិធី មួយ ធំ  ដែល មាន ទម្លាប់ ធ្វើ តាំងពី បុរាណកាល មក ហើយ ដែល ចូលជ្រួត  ជ្រាប ទៅក្នុង ចិត្ដ  នៃ ប្រជាជន ខ្មែរ គ្រប់ រូប  ព្រោះ ព្រះពុទ្ធ សាសនា ខ្មែរ បាន ចាត់ទុក ជា សាសនា តែ មួយ របស់ ជាតិ ។  ឯ ការបំបួស កូន ចៅ ក៏ ជា កិច្ច ទំនុក បំរុង  ព្រះពុទ្ធ សាសនា មួយ ដែរ ។  ម្យ៉ាងទៀត ព្រះពុទ្ធ សាសនា ជា ប្រភព នៃ ការ  បណ្ដុះបណ្ដាល និស្ស័យ អក្សរសាស្ដ្រ  និង  ត ម្រិះ វិជ្ជា ផ្សេង ៗ មាន ជំនាញ សំណង់  និង ការរចនា ផ្សេង ៗ ជាដើម  ។  មនុស្ស ដែល បាន បួស ក្នុង ព្រះពុទ្ធ  សាសនា មាន តម្លៃ ខ្ពស់ ជាង មនុស្ស  ដែល ពុំ បាន បួស  ព្រោះ អ្នកស្រុក តែង យល់ ថា  អ្នកបួស ជា មនុស្ស ស្គាល់  បាប បុណ្យ  គុណ ទោស ច្បាស់លាស់  ហើយ ខ្មែរ យើង តែង មាន ជំនឿ ម្យ៉ាងទៀត ថា  “ បួស នេន  សង គុណ ម្ដាយ  បួស ភិក្ខុ  សង គុណ ឪពុក ” ។  ជំនឿ ទាំងនេះ បាន ជ្រាប ជ្រៅ ទៅក្នុង សន្ដានចិត្ដ ប្រជាជន ខ្មែរ  ទូទាំង ប្រទេស  រហូតដល់ ពេល រៀបចំ ទុកដាក់ កូន ចៅ ឱ្យ មាន ប្ដី - ប្រពន្ធ  ក៏ គេ និយម ប្រកាន់ រើស រក តែ បុរស ណា  ដែល បាន  បួស រៀន ផងដែរ ។  អ្នកស្រុក ស្រែ ចំការ នៅ ប្រកាន់ ទំនៀមទម្លាប់ ខាងលើ នេះ ជាប់ រហូតដល់ សព្វ ថ្ងៃ  ប៉ុន្ដែ មិន សូវ ជា តឹងរ៉ឹង  ដូច កាលពី ដើម ទេ  ព្រោះ ឥលូវនេះ មាន សាលារៀន រដ្ឋ ការ ច្រើន  ហើយ ដែល សំរាប់ បណ្ដុះ  និស្ស័យ  និង ត ម្រិះ វិជ្ជា ផ្សេង ៗ  ដោយ គេ យល់ ថា  “ អ្នកបួស ជា មនុស្ស ប្រសើរ ” យ៉ាង នេះ ហើយ ទើប គេ ហៅ  បព្វជ្ជា  បេក្ខៈ  និង ឧបសម្បទា បេក្ខៈ ថា “ នាគ ” ។  “ បំបួស នាគ ”  គឺ បំបួស មនុស្ស ប្រសើរ ។  ដំរី មាន ភ្លុក ដែល ធំ ល្អ ជាង គេ  និង ពស់  ដែល ធំ វិសេស ជាង គេ  ក៏ ហៅ ថា  “ នាគ ”  ដែរ ព្រោះ ពាក្យ ថា  “ នាគ ” នេះ មាន ន័យ ថា  “ ប្រសើរ ”  ។  ប៉ុន្ដែ  ទំនៀមបំបួស នាគ នេះ មាន រឿង ព្រេង ពី បុរាណ មួយនិទាន ថា  កាល ដែល ព្រះសម្មាសម្ពុទ្ធ ទ្រង់ គង់ នៅក្នុង វត្ដ ជេត ពន់  នាគរាជ មួយ មាន មហិទ្ធី រិទ្ធិ មាន សទ្ធា ជ្រះថ្លា ក្នុង ព្រះពុទ្ធ សាសនា ចង់ បួស ជា ភិក្ខុ  ក៏ កាឡាខ្លួន ជា មាណព ចូលទៅ ថ្វាយ  បង្គំ ព្រះមហាតិស្ស ត្ថេរ  ហើយ ទូល ថា  “ ខ្ញុំ ព្រះករុណា សូម បួស ជា ព្រះមហា ថេរ ផង ”  ។  ព្រះមហាតិស្ស ត្ថេរ  ក៏ បំបួស  ស្ដេច នាគ កាឡានោះ ជា ភិក្ខុ ទៅ ។  ថ្ងៃ មួយ នៅ ពេល ដែល ភិក្ខុ ស្ដេច នាគ នោះ សិង ពេល  ថ្ងៃ យ៉ាង ស្កប់ស្កល់ ខ្លួន លោក  ក៏ ក្លាយជា នាគ ឆ្វាយ រង្វេល ពេន ពេញ បន្ទប់ ។  ស្បង់ ចីវរ ខ្ចាត់ខ្ចាយ អស់ រលីង អំពី កាយ  ។  ពេល នោះ សាមណេរ មួយ  អង្គ ផ្ចង់ ចង្ហាន់ រួច ចូលទៅ និមន្ដ ឆាន់  លុះ បើក ទ្វារ ទៅ ស្រាប់តែ ឃើញ ពស់ ពេន ពេញ បន្ទប់  ភ័យ រន្ធត់ ស្ទុះ រត់ ស្រែក  ឆោឡោ ផ្អើល ពេញ ទាំង វត្ដ  ។  លុះ ជ្រាប ទៅដល់ ព្រះ ដ៏ មាន បុណ្យ  ទើប ព្រះអង្គ ទ្រង់ ព្រះប្រញប្ដ ថា  “ ចាប់ពី ថ្ងៃ នេះ  ទៅ  ភិក្ខុ ឯ ក្រោយ កុំ បី បំបួស សត្វ តិរច្ឆាន នូវ ខ្មោច  បិសាច  រាជ ភូត  យក្សា ឡើយ ” ។  អាស្រ័យ ដំណើរ ដែល ព្រះអង្គ  ទ្រង់ ប្រញ ប្ដ ដូច្នេះ  ទើប ភិក្ខុ នាគ ក្រាបទូល ព្រះ ដ៏ មាន បុណ្យ ថា  “ ខ្ញុំ ព្រះអង្គ នេះ មាន ចិត្ដ ស្មោះ ចំពោះ សាសនា ព្រះអង្គ  ពិត ណាស់  ឥត មាន ក្លែង បន្លំ ទេ  បើ ខ្ញុំ ព្រះអង្គ មាន ភេទ ជា  សត្វ  មិន អាច បួស ក្នុង សំណាក់ ព្រះអង្គ បាន  ដូច្នេះ ខ្ញុំ  ព្រះអង្គ សូមពរ ឱ្យ មាន ព្រះប្រញប្ដ ថា  បើ ភិក្ខុ នឹង បំបួស កុលបុត្រ  សូម ឱ្យ ហៅ អ្នក សុំ ផ្នួស នោះ ថា  “ នាគ ”  ដូច្នេះ តទៅ  ដើម្បីឱ្យ គេ នឹកឃើញ ដល់ ឈ្មោះ ខ្ញុំ ព្រះអង្គ  ដែល ជា អ្នកស្មោះ ចំពោះ សាសនា ព្រះអង្គ  តែ ពុំ មាន និស្ស័យ នឹង បាន បួស  ជា ភិក្ខុ ដូច មនុស្ស ផង ទាំងពួង ។  ព្រះពុទ្ធ អង្គ  ទើប បញ្ញត្ដិ ពាក្យ ឱ្យ ហៅ បព្វជ្ជា បេក្ខៈ និង ឧបសម្បទា បេក្ខៈ ថា “ នាគ ”  តាម សំណូមពរ ដែល ស្ដេច នាគ សុំ  ។  អាស្រ័យ រឿង នេះ ឯង  ទើប មាន ឈ្មោះ  ហៅ ថា  “ នាគ - នាគ ” រហូតមក  ។
ដកស្រង់ ចេញ ពី សៀវភៅ ប្រពៃណី  ទំនៀមទំលាប់ ខ្មែរ
</doc>