
រឿង ព្រេង ទាក់ទង និង ពិធី បញ្ចូល ម្លប់ កូនស្រី
មាន រឿង ដំណាល ថា  កាល នោះ មាន មហា ចោរ ម្នាក់ ពុំ មាន ភរិយា  បាន សង់ ផ្ទះ មួយ ខ្នង យ៉ាង ល្អ ផ្ដាច់  នៅក្នុង  ព្រៃ ស្ម សាន  ដើម្បី នឹង ទុកដាក់ របស់ ទ្រព្យ  មាន  មាស  ប្រាក់  សំពត់  អាវ សាវស្បែ ជាដើម  ដែល ខ្លួន  ទៅ លួច ប្លន់ គេ បាន ពី ទី ផ្សេង ៗ មក ។  មហា ចោរ នោះ លុះកាល ជា ចំណេរ ក្រោយមក  ក៏ រំពឹង គិត ថា  “ អាត្មាអញ មាន  ទ្រព្យសម្បត្ដិ ច្រើន ដល់ ម្លឹង  ដែរ ហើយ  តែ ទាស់ ត្រង់ គ្មាន អ្នកណា ថែរក្សា  គិត សព្វគ្រប់ ទៅការខំប្រឹង របស់ អញ នេះ  ដូចជា គ្មាន  បាន ការ អ្វី សោះ  !  ព្រោះថា  បើ កាលណា អាត្មាអញ ស្លាប់ ទៅ  ទ្រព្យ អស់ ទាំងនេះ  និង ក្លាយទៅជា របស់  អសារ ឥត ការគួរឱ្យ ស្ដាយ  បើ មាន កូន ប្រពន្ធ គ្រាន់ និង ស៊ីមរតក នោះ ទៅ រ៉ា  អាត្មាអញ និង មិន សូវ ជា ស្ដាយ  ពេក ” ។  គិត ហើយ មហា ចោរ ក៏ ដើរ ទៅ ក្រវែល ភូមិ អ្នកស្រុក  រំពៃ គយគន់ មើល ក្មេងស្រី - ប្រុស  ដែល នាំគ្នា លេង ខ្ញៀវ ខ្ញា  នៅក្រោម ម្លប់ ឈើ ។  លុះ គយគន់ ទៅ ឃើញ នាង តូច មួយ នោះ  មាន រូបឆោម ស្អាត សមរម្យ  មាន សាច់ ឈាម ថ្លា  ថ្លៃថ្នូរ គួរឱ្យ ស្រលាញ់  ក៏ និយាយ លួងលោម កូន នោះ ឱ្យ បែក ចេញ ពី ហ្វូង  ហើយក៏ បញ្ឆោត នាំយក ទោដល់ ផ្ទះ ផង  ខ្លួន ។  ដោយ ខ្លាច កូនក្មេង នោះ លួច រត់ ទៅ រក ម៉ែ ឪ វា វិញ  ព្រមទាំង ការពារ  កុំ ឱ្យ ម្ដាយ ឪពុក វា តាម ទៅ រកឃើញ  មហា ចោរ ក៏ យក ក្មេង នោះ ទៅ លាក់ ទុក ក្នុង បន្ទប់  ចាក់សោ យ៉ាង ខ្ជាប់ខ្ជួន ។  រាល់ ពេល បាយ  ឬ  ពេល បាន ចំណី  អាហារ ឆ្ងាញ់ មក  មហា ចោរ តែង ហុច តាម បង្អួច មួយ  តូច ទៅ ឱ្យ នាង បរិភោគ  ។  ក្មេងស្រី នោះ នៅក្នុង ម្លប់  ក៏ ចេះតែ  ចំរើន សាច់ ឈាម រាល់ ថ្ងៃ ជាលំដាប់  ។  លុះ នាង ពេញ វ័យ ក្រមុំ  ការ ដែល នាង មិន មាន ត្រូវ ពន្លឺ ព្រះអាទិត្យ  និង មិន  បាន ជាន់ ដី  បណ្ដាល ឱ្យ នាង មាន ជំងឺ ស្គម ស្គាំង ស្លេកស្លាំង  ។  មហា ចោរ ភ័យ ណាស់ មិន ដឹង ជា កូន មាន ជំងឺ អ្វី  ក៏ ត្រាច់  ទៅក្នុង ភូមិ មួយ ឆ្ងាយ ទើប បាន ជួប និង ដូន ចាស់ ម្នាក់  ធ្លាប់ ធ្វើ ឆ្មប  ក៏ និយាយ អង្វរ សុំ អញ្ជើញ ដូន ឱ្យ មក ជួយ មើល កូន  ខ្លួន  ។  យាយ ម៉ប នោះ មកដល់  ចូលទៅ សួរសុខទុក្ខ នាង ហើយ យល់ ការណ៍  ក៏ ប្រាប់ នាង ថា  “ ចៅយាយ អើយ !  ចូរ ចៅ កុំ ព្រួយ អ្វី !  ចៅ ឈឺ នេះ គ្មាន អ្វី ក្រៅពី ជំងឺ គ្រប់ ការទេ  គឺ ពេល ដែល នាង ផ្លាស់ វ័យ នេះ ឯង ហើយ  ដែល ធ្វើឱ្យ នាង  ចេះតែ រសាប់រសល់  ចុក ខ្នង  ចុក ចង្កេះ  ល្ហិតល្ហៃ  ទន់ ដៃ ទន់ ជើង  កុំ ព្រួយ អ្វី ណា ចៅ  !  ចាំ យាយ ផ្សំ ថ្នាំ សង្កូវ ឱ្យ នាង ញាុំ  ឱ្យ បាន ធូរស្រាល ឆាប់រហ័ស ”។  ថា ហើយ  យាយ ម៉ប ក៏ ទៅ រក ស្ទោះ សំបក  ឈើ មក ផ្សំ ថាំ  ដាំ ឱ្យ នាង នោះ អាស្រ័យ  ហើយ ផ្ដាំ ថា  “ ចៅ អើយ !  ចៅយក ថ្នាំ នេះ ទៅ ហាល ថ្ងៃ ឱ្យ ស្ងួត  ហើយ រក ថូ  ឬ  ឆ្នាំង អ្វី ដាក់ ទុក ទៅ  ពេល នាង ដឹង ថា  ជិត ដល់ រដូវកាល ហើយ  ចូរ នាង យក មួយ កញ្ចប់  មក ដាំ ញាុំ ៤ - ៥ ថ្ងៃ ទៅ  នោះ នាង នឹង បាន ធូរស្រាល ក្នុង ខ្លួន  ដូច បំណង  ហើយ សាច់ ឈាម ពណ៌ សម្បុរ របស់ នាង  ក៏ រិត តែ ល្អ ឡើង ដែរ  ” ។  លុះ កូនស្រី មហា ចោរ ផឹក ថ្នាំ  បាន ធូរ  ស្រាល ស្បើយ រោគ ហើយ  យាយ ម៉ប ក៏ ចូលទៅ សំពះ សុំ លាមហា ចោរ  ត្រលប់ ទៅ មើល ផ្ទះ សំបែង វិញ  ។  មហា ចោរ  បាន យក មាស ប្រាក់ ជូន ជាទ្រ នឹបរង្វាន់ យាយ ម៉ប  ហើយ ជូន ត្រឡប់ ដល់ ផ្ទះ វិញ  ។  ពេល រៀប ចេញដំណើរ ពី ផ្ទះ  មហា ចោរ ទៅ យាយ ម៉ប នឹក ក្នុង ចិត្ដ ថា  “ កន្លែង មហា ចោរ នេះ  ឆ្ងាយ ដាច់ស្រយាល  ពី ភូមិ ស្រុក គេ ណាស់  ឯ ព្រៃ  ទៀតសោត ក៏ ញឹក ស្ងាត់ ជ្រងំ  គួរឱ្យ ខ្លាច  ប្រសិនបើ អញ ត្រូវការចង់  មក រក ទីនេះ វិញ  ធ្វើ ម្ដេច និង រក ផ្លូវ មក ឃើញ !”  នឹកសព្វគ្រប់ ហើយ  គាត់ ក៏ រក បាន គ្រប់ ឪឡឹក មួយ បង្វិច យកមក តាម ខ្លួន  ដើរ បណ្ដើរ ចាប់គ្រាប់ ឪឡឹក រោយ បណ្ដើរ  រហូតមកដល់ ផ្ទះ គាត់ ។  តទៅ នេះ និង ថ្លែង ចាប់ សារ ដើម បន្ដិច  អំពី ពេល ដែល យាយ ម៉ប បាន ទៅ នៅ ថែទាំង កូន ចោរ  នោះ មក  គាត់ តែងតែ សង្កេតមើល ឫកពារ  និង រូបឆោម កូន នោះ ឃើញ ល្អ  ក៏ ចេះតែ គួចចិត្ដទុក  និង សម្លឹង រក កម្លោះ  រូប ណាមួយ ឱ្យ សម គ្នា និង នាង  ។  ថ្ងៃ មួយ អាស្រ័យ បច្ច័យ ហេតុផល ពី បុព្វេបណ្ដាលចិត្ដមាណព ម្នាក់  ដែល ត្រលប់ ពី  រៀន វិជ្ជាការ  ឱ្យ ចង់ ចូលទៅ សុំ សំរាក នៅ ផ្ទះ យាយ ម៉ប នោះ សិន  ត្បិត ថ្ងៃ កាន់តែ ជ្រេ  កម្លាំង ក៏ អស់ ហេវបាយ  ផ្លូវ ទៅ  មុខ ក៏ ឆ្ងាយ  ក្រែង យប់ កណ្ដាល ផ្លូវ  ក៏ រូតរះ ចូលទៅ សំពះ ដូន ចាស់ សុំសំណាក់ មួយ យប់  ។  ដូន ចាស់ កំពុងតែ រៀបចំ  និង ដាំ បាយ បរិភោគ  ជួន ក្រឡេក ឃើញ មាណព ចូលមក សំពះ សុំ ស្នាក់  ក៏ មាន ចិត្ដ សប្បុរស ទទួលឱ្យ នៅ  ហើយ ដាំ  បាយ បណ្ដើរ  សំណេះសំណាល់ សួរ អំពី ពូជពង្ស បណ្ដើរ ។  លុះ អាស្រ័យ បាយ រួច  និង ទុកដាក់ ចាន ក្បាន ស្រេច  យាយ ម៉ប  ដែល ចេះតែ លបសង្កេត រូប ឆោម មាណព នោះ តាំងតែពី ចូលមក  ក៏ បង្ហើប សំណួរ ថា  “ ចៅ អើយ  !  ពី កាល ដែល ចៅលា ឪពុក ម្ដាយ មក ស្វែងរក តំរិះវិជ្ជា នេះ  តើ ឪពុក ម្ដាយ ចៅ  មាន ស្ដី ដណ្ដឹង កូន ចៅ អ្នក ឯណា ទុក ឱ្យ  ចៅ ហើយ ឬ នៅ ?“  ។  ចៅ មាណ ពតប ថា  “ មិន ទាន់ មាន នៅឡើយ ទេ !  ”  ហើយ បន្ដ សម្ដី ថា  “ ខ្ញុំ នឹក ថា ប្រសិនបើ នៅ  ពេល  ដែល ខ្ញុំ ធ្វើដំណើរកាត់ ស្រុក ភូមិ គេ នេះ  បាន ជួប ស្រី ណាមួយ មាន លក្ខណៈ សម្បត្ដិ សមរម្យ ល្អ  ខ្ញុំ នឹង យក គេ ធ្វើ  ប្រពន្ធ ហើយ !  តើ លោកយាយ មាន បាន ស្គាល់ កូន ចៅ លោក អ្នកណា  ដែល ល្អ នៅក្នុង ស្រុក ភូមិ របស់ យាយ នេះ  ដែរ ឬ ទេ ?”  ។  - ចៅ អើយ !  ( យាយ ម៉ប នោះ ឆ្លើយ )  នៅក្នុង ស្រុក ភូមិ នេះ  មិន ឃើញ មាន ស្ដ្រី ណា ម្នាក់ ដែល សក្ដី  សម  និង ចៅ ទេ  ប៉ុន្ដែ ជីដូន ធ្លាប់ បាន ឃើញ ស្ដ្រី ម្នាក់ ដែរ  នាង នោះ ជា កូន មហា ចោរ  នៅក្នុង ព្រៃ ដាច់ស្រយាល  ឯណោះ ។  យាយ ម៉ប ក៏ និយាយ រាប់ រៀប អំពើ ដំណើរ រឿង ដែល គាត់ បាន ទៅ ឃើញ នាង នោះ  និង បាន សង្កេតឃើញ  ឫកពារ សមរម្យ ។  ឮ ពាក្យ សរសើរ របស់ យាយ ម៉ប  មាណព នោះ អន្ទះសារ ចង់ ឃើញ រូប នាង  ក៏ អង្វរ ឱ្យ យាយ ជូន  ទៅ ។  - ទេ ចៅ  ( យាយ ម៉ប ប្រកែក )  យាយ ជូន ទៅ មិន បាន ទេ  ព្រោះ យាយ ខ្លាច មហា ចោរ នោះ ណាស់  ធម្មតា  ចិត្ដមហា ចោរ  តែ ដល់ មាន ការ អ្វី ស្រួល មិន ស្រួល កើតឡើង  វា មុខ ជា មក សម្លាប់ យាយ ចោល ហើយ !  ។  យាយ ចាស់  ហើយ  តែយាយ នៅ ចង់ រស់ នៅ ឡើយ ។  ចូរ ចៅ ជឿជាក់ ថា  យាយ ចង់ឱ្យ ចៅ និង នាង នោះ  បាន គ្នា ជា ប្ដី ប្រពន្ធ ណាស់  ព្រោះ តាំងតែពី កាលយាយ បាន ឃើញ នាង មក  ទោះ ពេល យាយ ចេញ ដើរ ទៅ ផ្សា  ទៅកាន់ ភូមិ នានា  ទៅ សង្គ្រោះ  គេ ក្ដី  យាយ តែងតែ គយគន់ សម្លឹងមើល រាល់ ថ្ងៃ  តែ មិន ប្រទះឃើញ បុរស កម្លោះ ណា ម្នាក់  ឱ្យ សមល្មម និង ចិត្ដ  យាយ សោះ  ទើបតែ ពេលនេះ ចៅ មកដល់ ចំជា មហា លាភ ហើយ  ចៅ គេង ឱ្យ ស្រួល ទៅ  ព្រឹក ស្អែក ចាំ ចៅ ចេញ  ដំណើរ ទៅ រក នាង ” ។  នៅ ពេល យប់ នោះ  បុរស ចេះតែ គិត សព្វ គិត គ្រប់  ដេក ក៏ មិន លក់  ដោយ ប្លែក កន្លែង ផង  ទន្ទឹង ឱ្យ តែ ភ្លឺ ឆាប់ ផង  ណាមួយ គិត បារម្ភ អំពី ដំណើរ ក្នុង ព្រៃ តែ ម្នាក់ឯង  ណាមួយ គិត ដល់ គ្រោះថ្នាក់ ជាមួយនិង  មហា ចោរ  លុះ យប់ យន់ ទើប បុរស គេង លង់លក់ ទៅ  ។  ពេល មាន់ រងាវ ភ្លឺ ស្រាង ៗ  យាយ ម៉ប ក្រោក ដាំ បាយ  រក ម្ហូប  ក្រៀម ក្រោះ  ទឹក បំពង់ ទុក បំរុង ជា ស្បៀង  ឱ្យ មាណព ធ្វើដំណើរ  ។  លុះ មាណព ក្រោក ឡើង ហើយ  យាយ ក៏ ឱ្យ  ស្រស់ ស្រូប  រួច ប្រគល់ កញ្ចប់ អាហារ  សំរាប់ តាម ផ្លូវ ហើយ នាំ បង្ហាញ តម្រុយ ដើម ឪឡឹក ឱ្យ ចៅ មាណព ធ្វើដំណើរ  ចេញ ទៅ  ។  - នែ ចៅ !  ( យាយ ម៉ប ប្រាប់ )  ចូរ ចៅ ដើរ ទៅ តាម ជួរ ដើម ឪឡឹក នេះ ទៅ ចុះ  !  ចៅ និង បាន ទៅដល់  ផ្ទះ នាង នោះ ហើយ  តែ ថា ចូរ ចៅប្រយ័ត្ន ខ្លួន ឱ្យ មែនទែន ណា  !  ចៅ ទៅ ចុះ  !  សូម ឱ្យ បាន សេចក្ដីសុខ  ឱ្យ បាន  សំរេច  ដូច សេចក្ដីប្រាថ្នា  បើ មាន សត្រូវ មក ពីមុខ ឱ្យ រំលង  បើ មកពី ខ្នង ឱ្យ រលាយ ណា ចៅណា  ។  មាណព ក្រាប ប្រណិប័តន៍  លា លោកយាយ ហើយក ចេញ ដំណើរ ទៅ ។  ថ្ងៃ ជ្រេបន្ដិច  ទើប ទៅដល់សំណាក់ មហា ចោរ  ។  គាប់ជួន ពេល នោះ  មហា ចោរ មិន នៅ  ចេញ ទៅ រក ប្លន់ គេ បាត់  ទុក តែ កូនស្រី ឱ្យ នៅ ចាំ ផ្ទះ  តែ ម្នាក់ឯង  ។  នាង កំពុងតែ ដើរ តត្រុក  បោស ច្រាស សម្អាត ផ្ទះសម្បែង តាម ទំលាប់  ពុំ មាន គិត ក្រែង អ្វី ឡើយ ។  ឯ ចៅ មាណព នោះ  ទៅ លប គយគន់ ឃើញ  សព្វគ្រប់ ហើយ ដឹង ថា  នាង នៅ ម្នាក់ឯង  ក៏ ប្រថុយ ស្រែក ហៅ  ។  នាង ឮ សូរ មាត់ មនុស្ស ចំលែក  នឹក ភ័យ ណាស់  គិត ថា  “ តើ អ្នកណា  !  ហ៊ាន ចូលមក  ដល់ ទីនេះ ?”  ប៉ុន្ដែ នាង ក្រឡេក ទៅ ឃើញ យុវបុរស ជា អ្នក មាន ឬ ក ពាសុភាព  រាបសារ ល្អ  មិន គួរឱ្យ ខ្លាច  នាង ក៏ បើក ទ្វារ  ហៅ ឱ្យ បុរស ចូល  ហើយនិយាយ សាកសួរ គ្នា ទៅវិញទៅមក  មិន ត្រឹមតែ  ប៉ុណ្ណោះ  ក៏ ទទួល រាក់ទាក់ សំណេះសំណាល តាម ផ្លូវ លោកីយ៍  ដោយ សុខចិត្ដ សុខ កាយ លើក ជា ស្វាមី  ហើយ នាំយក  ទៅ លាក់  មិន ឱ្យ មហា ចោរ ជា ឪពុក ដឹង ឡើយ  ។  ប៉ុន្ដែ ក្នុង កាល ជា បន្ទាប់មក  មហា ចោរ សង្កេតឃើញ ឫកពារ កូនស្រី  របស់ ខ្លួន ប្លែក ពី ធម្មតា  គឺ ឃើញ នាង តែង ខ្លួន ជានិច្ចកាល  ធ្វើ ការងារ សព្វសារពើក្នុង ផ្ទះ  ដោយ មិន បាច់ ឪពុក តឿន  ឡើយ  ដូចជា ចង់ ផ្គាប់ ផ្គន់ មនុស្ស ណា ម្នាក់  ដែល ជា ទី ពេញចិត្ដ  ។  មហា ចោរ នឹកសង្ស័យ ថា  “ នាង នេះ ច្បាស់ជា មាន  ប្រុស សហាយ ហើយ !”  ក៏ នឹក តូចចិត្ដ និង កូនស្រី  លាយ និង សេចក្ដីខ្មាស អៀន អាសហាយ នាង នោះ ផង  ក៏ ដើរ ចោល ទី  កន្លែង នោះ ទៅ ។  ឯ ទាំង ពីរ អ្នក ប្ដី ប្រពន្ធ នៅក្នុង ព្រៃ យូរ បន្ដិច ទៅ  មិន ឃើញ មហា ចោរ នោះ ត្រលប់ មកវិញ  ក៏ នាំគ្នា  ចុះ មក រក ភូមិ ស្រុក និង គេ ។  លុះ មកដល់ ភូមិ ស្រុក ហើយ  ក៏ ចូលទៅ អរគុណ និង យាយ ម៉ប  ព្រមទាំង ជូន រង្វាន់ គាត់  ខ្លះ ទៀតផង  ។  យាយ ម៉ប មាន ចិត្ដ ត្រេកអរ ណាស់  ដើរ ប្រាប់ អ្នកជិតខាង ឱ្យ មក មើល នាង  ដោយ ថ្លែង បូរបាច់ប្រាប់  គេ ថា  “ នាង នេះ មាន រូបឆោម លោម ពណ៌ សាច់ ជិត ល្អ  មក អំពី គេ នៅតែ ក្នុង ម្លប់  ដល់ ចេញ ពី ម្លប់ ក៏ មាន ប្ដី តែម្ដង  ” ។
អ្នកស្រុក ឃើញ ដូច្នោះ  ក៏ នាំគ្នា យក កូន ដែល ដល់ អាយុ គ្រប់ ការ  ទៅឃាំង ក្នុង ម្លប់  ដើម្បីឱ្យ បាន ល្អ ដូច គេ  ក៏ ជាប់ ជា  ទំនៀម រហូតមក  ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>