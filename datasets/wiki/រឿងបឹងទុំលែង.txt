
រឿង បឹង ទុំ លែង
បើ យើង ធ្វើដំណើរ តាម ផ្លូវ ជាតិ លេខ ៥  ពី ភ្នំពេញ ទៅកាន់ ខេត្ត បាត់ដំបង  ដល់ ទៅ ឃុំ គួយ ជីក ដី  ក្នុង ស្រុក មោង ឫស្សី  ហើយ ចុះ ពី ថ្នល់ ជាតិ តាម ផ្លូវ ខាងជើង ចេញ ពី សាលា ស្រុក មោង ឫស្សី  ឈមមុខ ទៅ ទិស អាគេ្នយ៍ ចម្ងាយ ប្រហែលជា  ១០ គីឡូម៉ែត្រ  ឬ ដើរ ចុះ ពី ថ្នល់ ជាតិ កាត់ ត្រង់ ស្ថានីយ៍ រថភ្លើង ទៅ ស្វាយ ព្រៃ  ដែល នៅ ខាងកើត សាលា ស្រុក មោង ឫស្សី  ៧ គីឡូម៉ែត្រ  រួច ឈមមុខ ទៅ ទិស ទក្សិណ  ចម្ងាយ ប្រហែលជា ៤ គីឡូម៉ែត្រ  យើង នឹង បាន ឃើញ បឹង មួយ ហៅ ថា  បឹង ទុំ លែង  មាន ទទឹង ប្រវែង ១០០ ម៉ែត្រ  បណ្តោយ ៤០០ ម៉ែត្រ ។  បឹង នោះ សព្វថៃ្ង ជា បឹង សក្តិសិទ្ធ  មាន មច្ឆា ជាតិ  គឺ  ត្រី  អណ្តើក  ជាដើម  ច្រើន ណាស់  ដោយ ហេតុ អ្នកស្រុក ពុំ ហ៊ាន  ទៅមក រក ធ្វើ នេសាទ កម្ម  ហើយ មាន ទាំងម្រឹគជាតិ គឺ  ប្រើ ស  ក្តាន់  ឈ្លូស  រមាំង  ជាដើម  នៅក្នុង ព្រៃ ជុំវិញ បឹង នោះ ផង  ជា ទី ចូលចិត្ត ដល់ ពពួក អ្នក បរ បាញ់ ក្រៃ ពេក ។
រឿង ព្រេង ទាក់ទង និង ដើមកំណើត នៃ បឹង នោះ  មាន ដំណាល ដូចតទៅ នេះ
កាលពី ព្រេង នាយ មាន ព្រះមហាក្សត្រ មួយ ព្រះអង្គ  មាន បុណ្យ បរមី អស្ចារ្យ ណាស់ ។  ថៃ្ង មួយ ព្រះអង្គ គង់ លើ សត្វ រមាស  ជា ព្រះរាជ យាន ជាមួយនិង ទម័ក ម្នាក់ ឈ្មោះ  នាយ ទុំ  ដើម្បី ទៅ ក្រសាល និង ស្រ្តី ម្នាក់ ឈ្មោះ  នាង មុខ រាហ៍ ។  លុះ ទ្រង់ ធ្វើ ព្រះគមនាការ ទៅដល់ ភូមិ មួយ បាន ទត ព្រះនេត្រ ទៅ ឃើញ ស្រ្តី ម្នាក់ មាន លំនាំ ប្រហែល នាង មុខ រាហ៍  តែ ទ្រង់ ទត បញ្ជាក់ ទៅ ទើប ទ្រង់ ជ្រាប ច្បាស់ ថា  មិន មែន នាង មុខ រាហ៍ ទេ  ក៏ ទ្រង់ យាង ចាកចេញ ពី ទីនោះ ហួស ទៅ ទៀត ។  កាល ទ្រង់ យាង ហួស ទៅ  ទ្រង់ កាត់ សំដៅ គេហដ្ឋាន  នាង មុខ រាហ៍  លុះ ដល់ ហើយ សេ្តច ចុះ ពី ខ្នង រមាស  ឲ្យ នាយ ទុំ ចង រមាស នោះ  នៅក្រោម ដើម ក្រសាំង មួយ  ហើយ សេ្តច  យាង ទៅ ក្រសាល នឹង នាង មុខ រាហ៍ ទៅ ។  ឯ នាង មុខ រាហ៍  កាល បាន សំណេះសំណាល និង ព្រះមហាក្សត្រ តាម  កាល លោកិយ  ហើយ ក្រាបបង្គំទូល សួរ ព្រះមហាក្សត្រ ថា  « ព្រះអង្គ សេ្តច យាង មក នេះ  ដោយ យាន អ្វី ?»  ព្រះរាជា  ទ្រង់ តប ថា  " បង មក ដោយ រមាស  បង ចង ទុក ក្រោម ដើម ក្រសាំង ឯណោះ " ។  រមាស ស្តាប់ មិន ច្បាស់  លឺ តែ ថា  " រ មាស ក្រសាំង "  ក៏ នឹក ក្នុង ចិត្ត ថា  ព្រះមហាក្សត្រ ថា ខ្លួន ជា សត្វ ក្រសាំង ទៅ វិញ  ក៏ មាន សេចក្តីទោមនស្ស ដោយ នឹកឃើញ ថា  « អញ មាន សេចក្តីស្មោះត្រង់ និង លោក  យកអាសារ លោក  ខំ ជូន លោក មក ទាំង យប់  ទាំង អាធ្រាត្រ  អត់ ដំណេក  ស្រេកបង្គុយ  លោក ទៅជា ថា ឯង ក្រសាំង ទៅ វិញ »  នឹក ហើយ រមាស ក៏ បោល ផ្តាច់ ខែ្ស  ពី ដើម ក្រសាំង ទៅ ។  ឯ នាយ ទុំ ក៏ ខំ រត់ តាម ជាប់ ពីក្រោយ រមាស ទៅ ដែរ ។
ឯ ព្រះមហាក្សត្រ កាលបើ ទ្រង់ ជ្រាប ថា  រមាស បោល ផ្តាច់ ខែ្ស ដូ ចេ្នះ ហើយ  សេ្តច ក៏ ទ្រង់ ធ្វើ ព្រះគមនាការ យាង ទៅ តាម ដែរ ។  លុះ នាយ ទុំ តាម ទាន់ ត្រង់ វាល មួយ  ក៏ តោង កន្ទុយ រមាស ជាប់  តែ រមាស ពុំ ព្រម ឈប់ សោះ ។  នាយ ទុំ បាន ឈរ ជ្រែង ជើង ទប់ ដី  ដី ក៏ របើក ទាំង ផ្ទាំង ៗ ។  ព្រះមហាក្សត្រ ទ្រង់ ទត ឃើញ ដូច្នោះ  ក៏ ទ្រង់ ស្រែក ទៅ ពីក្រោយ ថា  " ទុំ លែង ៗ "  ទើប នាយ ទុំ លែង រមាស នោះ ។  ឯរ មាស ក៏ បោល ចូល ព្រៃ បាត់ ទៅ  ជាប់ ទាំង អាន ដែល នៅលើ ខ្នង  នោះ ទៅ ផង ។  ព្រះមហាក្សត្រ ទ្រង់ ខ្ញាល់ ណាស់  ទ្រង់ ដាក់ បណ្តា សាដល់ សត្វ រមាស នោះ ថា  ពូជ អាឯង ចាប់ពី ថៃ្ង នេះ តទៅ  ត្រូវ ស៊ី តែ  បន្លា ជា អាហារ  និង ផឹក តែ ទឹក ល្អក់ ជាដរាប ។  ព្រោះ ហេតុ ដូចោះ ឯង  បានជា នៅលើ ខ្នង សត្វ រមាស ទាំងឡាយ  សព្វ ថៃ្ង នេះ មាន ស្រទាប់ លើ ខ្នង  សណ្ឋាន ដូច គេ ចង អាន ទុក  សែ្បក ក៏ ក្រ ហេង ក្រហូង ជាច្រើន ស្រទាប់  ជា ទី ជ្រក នៅ  នៃ ពួក សត្វ កែ្អប  និង ខ្ទួយ  ហើយ ស៊ីតែ ឈើ  ឬ វ ល្លិ៏ ណា ដែល មាន បន្លា ជា អាហារ  ផឹក តែ ទឹក ល្អក់  ទោះបី ទឹក ថ្លា ក៏  វាយក ជើង កូរ ឲ្យ ទាល់តែ ល្អក់ សិន  ទើប បាន ផឹក ។  ដោយ ត្រូវ បណ្តាសា ព្រះមហាក្សត្រ តាំងពី ពេល នោះ ឯង ត្រង់ ក នែ្លង ដែល នាយ ទុំ តោង កន្ទុយ រមាស ឈរ ជ្រែង ជើង ធាក់ ដី នោះ  ក៏ ក្លាយជា បឹង មួយ  មាន ទំហំ ដូច ពោល ខាងលើ  ហៅ ថា  " បឹង ទុំ លែង ៗ "  ជាប់ ដរាប មកដល់ សព្វ ថៃ្ង នេះ ។  ឯ ភូមិ ទីលំនៅ របស់ នាង មុខ រាហ៍ នោះ  ក៏ មាន ឈ្មោះ ប្រាកដ  ជាប់ មក ថា  ភូមិ មុខ រាហ៍  ជា ដរាប មកដល់ សព្វ ថៃ្ង នេះ ដែរ ។
ប្រជុំ រឿង ព្រេង ខ្មែរ
កាសែត កោះសន្តិភាព
</doc>