
រឿង  ភូមិ ស្ដី បិត មាស
នៅក្នុង ឃុំ ត្រញំង ឬ ស្សី  ស្រុក កំពង់ស្វាយ  ខេត្ដ កំពង់ធំ  មាន ភូមិ មួយ ឈ្មោះ ភូមិ ស្ដី បិត មាស  តាំង នៅ តាម មាត់  ស្ទឹង ។  បានជា មាន នាម ភូមិ ស្ដី បិត មាស  ដោយ មាន រឿង ព្រេង ដំណាល ថាៈ  កាល កន្លងយូរអង្វែង ឆ្នាំ មកហើយ មាន មេ  ធ្នោះ មួយ គ្រួ  គឺ ប្ដី ប្រពន្ធ  និង កូនក្រមុំ មួួយ មាន រូប ស្រស់ ឆើតឆាយ  សំចត នៅ ព្រែក ធ្វើ នេសាទ នៅក្បែរ ខ្ទម អ្នកតា ជា  ដើម ស្ទី ។  ការនេសាទ របស់ មេធ្នោះ នេះ  ចេះតែ ចម្រើន រៀងរាល់ ឆ្នាំ  រហូត ទាល់តែ បាន ក្លាយទៅជា អ្នក មាន ទ្រព្យសម្បតិ្ដ  ស្ដុកស្ដម្ភ ដោយ របរ នេសាទ របស់ ខ្លួន ។  តំបន់ នោះ ជា តំបន់ មាន មូស ច្រើន អនេក  ថ្ងៃ មួយ នៅពេល ទៀប យប់  មេធ្នោះ បាន  ជួបជុំ និង គ្រួសារ ខ្លួន ផង  និង កូន ឈ្លួល ខ្លួន ផង  ក៏ និយាយ ទៅកាន់ កូន ឈ្នួល ជា ពាក្យ និយាយ លេង ថាៈ  ក្នុង បណ្ដា អ្នក ទាំង  អស់ គ្នា មាន នរណា ហ៊ាន ដេក  ហាល មូស ១ យប់ ទេ ។  ពេល នោះ  មាន កូន ឈ្នួល កំឡោះ ម្នាក់ ប្រកបដោយ រូបឆោម  និង  ប្រាជ្ញា ឈ្លាសវៃ  បាន ឆ្លើយ ទទួល ខ្លួន ថា  ខ្ញុំ ហ៊ាន បើ ខ្ញុំ ដេក ហាល មូស ១ យប់ បាន  តើ លោក ដង្ខៅ ឱ្យ អ្វី ខ្ញុំ ? ។  មេធ្នោះ បែប  អន់ចិត្ដ ក៏  និយាយ តប វិញ ថា  ៖  “ អាចោល ម្សៀត  ឯង ចេះតែ អួត គេ  និយាយ សួរ ឯណា នោះ  ក៏ ឯង និយាយ រ៉ាប់រង ដែរ ” ។
កូន ឈ្នួល កំឡោះ នោះ ក៏ និយាយ តប វិញ ថា  “ បើ ខ្ញុំ អួត នោះ សូម ឱ្យ ដង្ហៅ ភ្នាល់ ជាមួយ ខ្ញុំ ទៅ  ហ៊ាន ដាក់ អ្វី ក៏ ហ៊ាន ដាក់  ដែរ ” ។  ដង្ខៅ រឹត ខឹង និយាយ ថា  “ អញ ដាក់ របស់ ទ្រព្យ ដែល អញ មាន ទាំងអស់  អញ ចុះចេញ តែ ខ្លួន ទេ  ឱ្យ តែ ឯង ហ៊ាន ឱ្យ  អញ ចង ឯង ទុក ហាល មូស ១ យប់ ទាល់ភ្លឺ  ចុះ បើ ឯង ពុំ ហ៊ាន  ឬ ទ្រាំ មិន បាន វិញ  តើ ឯង សុខចិត្ដ នៅ បម្រើ ធ្វើ ខ្ញុំ អញ អស់ មួយ  ជីវិត ឬ ?”  កូន ឈ្នួល ឆ្លើយ ថា ខ្ញុំ សុខចិត្ដ ធ្វើ  តែ បើ ដង្ខៅ សុខចិត្ដ  ត្រូវ ឱ្យ កូនក្រមុំ ដង្ហៅ មក ខ្ញុំ ទៀតផង  កាលបើ ខ្ញុំ ឈ្នះ ។  ដង្ខៅ ថា  អញ សុខចិត្ដ មិន ខ្លាច ទេ  បើ ដូច្នេះ ត្រូវ ពពួក កម្មករ ទាំងអស់  ចាប់ វា ចង មក ភ្លាម ឱ្យ ជាប់ នឹង  ដើម ស្ដី ក្រោយ ខ្ទម  អ្នកតា នេះ ចុះ  អញ សុខចិត្ដ ហើយ  អញ ចង់ ឈ្នះ អា នេះ ម្ដង  កម្មករ ទាំងអស់ គ្នា ត្រូវ ជួយ ធ្វើ បន្ទាល់ អញ ផង ។  កូន ឈ្នួល  នោះ ក៏ សុខចិត្ដ ឱ្យ គេ ចង ភ្ចាប់ និង ដើម ស្ដ្ដី ។  ដល់ គេ ទាំងអស់ គ្នា ត្រឡប់មក លំនៅ វិញ  កូន ឈ្នួល កំឡោះ នោះ ក៏ បន់ស្រន់  អ្នកតា ដែល នៅ ទីនោះ ថា  “ សូម ឱ្យ លោក តា ជួយ ខ្ញុំ ផង  ខ្ញុំ បានជា ភ្នាល់ ជាមួយ ដង្ខៅ ធ្នោះ ទៅ ហើយ  សូម កុំ ឱ្យ មាន មូស ខាំ  ខ្ញុំ ឱ្យ សោះ  សូម ឱ្យ ខ្ញុំ បាន រស់ ជីវិត  ហើយ ឱ្យ បាន កូនក្រមុំ មេធ្នោះ  និង មាន ទ្រព្យសម្បតិ្ដ  បើ បាន ដូច ប្រាថ្នា មែន  ខ្ញុំ សន្យា ថា  នឹង ទិញ មាស បិទ ដើម ស្ដី នេះ  តាំងពី គល់ រ ហួត ដល់ ចុង  ហើយ ធ្វើ ខ្ទម គ្រឿង ឈើ ប្រក់ ក្បឿង  ថ្វាយ លោកតា ទៀតផង  ” ។
ចំណែក មេធ្នោះ នឹក ថា  អាកូន ឈ្នួល ដែល វា ហ៊ាន ឱ្យ ចង ហាល មូស នេះ  មុខ ជា នឹង ស្លាប់ ដោយ មូស ខាំ  ដោយ ខ្សោះ ឈាម  មិន ខាន ។  តែ បើ វា ទ្រាំ មិន បាន  វា ហៅ ឱ្យ ស្រាយ ពាក់កណ្ដាល អាធ្រាត នោះ  វា មុខ ជា នៅ ធ្វើ ខ្ញុំ បម្រើ អញ អស់ មួយ ជីវិត  មិន ខាន ។  នៅ ពេល យប់ នោះ អ្នកតា ដើម ស្ដី  លេង បៀ ចាញ់ អ្នកតា ឯទៀត  យក មូស ទៅ សង គេ អស់  មូស ដែល ធ្លាប់ តែ  មាន ដូច  គេ បាច អង្កាម ក្លាយទៅជា ស្ងាត់់ ឈឹង  ឥត សេសសល់ បន្ដិច ប ន្ដួច ឡើយ  ហើយ ឈ្ម្នួល នេះ ទៀត ក៏ គ្មាន មូស ខាំ បន្ដិច  សោះ ដែរ  ដោយ ហេតុតែ វា មាន និស្ស័យ  ត្រូវ ជា គូរ ព្រេង ជាមួយនិង កូនក្រមុំ មេធ្នោះ  ហើយ ត្រូវ វា ឡើង ធ្វើជា អ្នក មាន  ផង ។  លុះ ភ្លឺ ឡើង ដង្ខៅ ធ្នោះ  និង កូន ឈ្នួល ឯទៀត នឹក ថា  “ អាកូន ឈ្នួល ដែល ចង នៅ ដើម ស្ដី នោះ វា ស្លាប់ ស្រេច ទៅ ហើយ  ”  ក៏ បបួលគ្នា ដើរ ទៅ មើល  ស្រាប់តែ ឃើញ អានោះ សើច ដាក់ ដង្ខៅ  និង កូន ឈ្នួល ឯទៀត ទៅ វិញ ។  ពេល នោះ អ្នក  ឃើញ  ទាំង ប៉ុន្មាន ក៏ កោត ស្ងប់ស្ងែង  ខ្លាច អំណាច កូន ឈ្នួល នោះ គ្រប់ ៗ គ្នា ។  ដង្ហៅ នឹក អស់ សង្ឃឹម  និយាយ និង កូន ឈ្នួល ឯទៀត  ថា  “ កិច្ចសន្យា ដែល អញ និយាយ គ្នា ពី ល្ងាច នោះ  ឥឡូវ ទុកជា កូន ឈ្នួល នេះ ឈ្នះ អញ ហើយ  ត្រូវ អញ លើក ទ្រព្យសម្បតិ្ដ  និង កូនក្រមុំ អញ ផ្សំ ផ្គុំ ឱ្យ វា  ” ។  ក្នុង ថ្ងៃ ដដែល នោះ មេ ធ្នោះ ឱ្យ កាប់ ជ្រូក  មាន់ ទា  ធ្វើ ស្បៀងអាហារ រៀបការ កូន ឈ្នួល  និង កូនក្រមុំ របស់ ខ្លួន  រួច ប្រគល់ ទ្រព្យសម្បត្ទិ  និង មុខរបរ ដង្ខៅ  ឱ្យ កូនប្រុស ស្រី កាន់កាប់ តទៅ ។  ដង្ខៅ នោះ ក៏ នាំ ប្រពន្ធ  ចុះចេញ ទៅ នៅ លំនៅ ដើម វិញ ។  ដង្ខៅ ធ្នោះ ថ្មី  ( ប្ដី ប្រពន្ធ )  និយយ គ្នា ថា  “ យើង ត្រូវ ឱ្យ គេ ទិញ មាស សន្លឹក មក បិទ ដើម ស្ដី  ហើយ ធ្វើ ខ្ទម ឱ្យ លោក តា  តាម តែ បង បាន បន់ស្រន់ បួងសួង ” ។  លុះ ធ្វើស្រេច ហើយ អ្នកតា ទីនោះ  ក៏ មាន រិទ្ធានុភាព ពូកែ  ហើយ មិន ត្រឹមតែ មេធ្នោះ  ប៉ុណ្ណោះ ទេ ដែល គោរព  ទោះបី អ្នកស្រុក ឬ អ្នកដំណើរ តាម ដងស្ទឹង  ក៏ គោរព អ្នកតា នោះ យក  ជា ទីពឹង ពំ នាក់ ដែរ ។  អ្នកតា នោះ ក៏ មាន ឈ្មោះ ថា  “ អ្នកតា ដើម ស្ដី បិត មាស ”  តាំងពី ត្រឹម នោះ មក ។  តែ សម័យ ឥឡូវនេះ  ដើម ស្ដី នោះ ងាប់ បាត់ ទៅ ហើយ  ឯ ខ្ទម ដែល មេធ្នោះ ធ្វើ នោះ  ក៏ ពុក បាក់បែក បាត់ ទៅ ហើយ ដែរ  នៅសល់ តែ កន្លែង ដើម ស្ដី  នឹង ខ្ទម អ្នកតា ប្រក់ ស្បូវ ប៉ុណ្ណោះ ។  ព្រោះ ហេតុ ដូច រៀបរាប់ នេះ  បានជា ភូមិ នៅ តាម មាត់ ស្ទឹង ក្បែរ ខ្ទម អ្នកតា ទាំងអស់  បានជាប់  ឈ្មោះ ថា  “ ភូមិ ដើម ស្ដី បិត មាស ”  ហៅ ក្លាយ មក ត្រឹមតែ  “ ភូមិ ស្ដី បិត មាស  ៉  ជាប់ រហូតមកដល់ សព្វ ថ្ងៃ នេះ ឯង ។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>