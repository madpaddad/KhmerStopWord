
រឿង ភ្នំ សែន ហាន
រឿង  ភ្នំ សែន ហាន  ( នៅ ខេត្ត កំពត )  ប្រជុំ រឿង ព្រេង ខ្មែរ  ភាគ  ៦  ទំព័រ  ១០៣  -  ១០៤  នៅ ខេត្ត កំពត  ក្នុង ព្រះរាជាណាចក្រ កម្ពុជា  មាន ភ្នំ មួយ ឈ្មោះ  " ភ្នំ សែន ហាន "  តាំង នៅ ទិស ខាងលិច វត្ត អង្គរ ជ័យ  ឃុំ អង្គរ ជ័យ  ស្រុក អង្គរ ជ័យ  ( អតីត ស្រុក បន្ទាយមាស )  ខេត្ត កំពត  ចម្ងាយ ពី វត្ត នេះ ប្រមាណ  ៣  គីឡូម៉ែត្រ  ។  ភ្នំ នោះ  មាន បណ្ដោយ ប្រមាណ  ១០  គ.ម .  ទទឹង ប្រហែលជា  ៥  គ.ម .  កម្ពស់ តាម ចម្ងាយ ផ្លូវ ដើរ ឡើង ពី ជើង ភ្នំ ដល់ កំពូល ប្រមាណ  ២  គ.ម .  ហើយ មាន ដើម រុក្ខជាតិ គ្រប់ មុខ  ដុះ នៅលើ ភ្នំ នោះ ណែនណាន់តាន់តាប់  ។  នៅក្បែរ ជើង ភ្នំ  មាន ជ្រោះ មួយ  ឈ្មោះ ជ្រោះ ស្លា  ស្ថិត នៅ ខាងលិច វត្ត អង្គ ពន្លឺ  ដែល មាន ទឹក ពណ៌ ខៀវ ថ្លាហ្វង់  គួរ ជា ទី រីករាយ សប្បាយ  ជាលំនៅ នៃ ពួក មច្ឆជាតិ ទាំងឡាយ  ។  ភ្នំ នេះ  បានជា មាន ឈ្មោះ ថា  " សែន ហាន "  ដោយ មាន រឿង ព្រេង ដែល អ្នកស្រុក និទាន ត ៗ  មក  ថា  ៖  សម័យ ពី ព្រេង នាយ  ក្នុង គ្រា មួយ  ដែល អ្នកស្រុក អំណត់ ណាស់  មាន មនុស្ស ជាច្រើន នាក់  នាំគ្នា ទៅ រកស៊ី ធ្វើ ការ នៅ ជើង ភ្នំ នោះ  ដែល ជា ភ្នំ ពុំ ទាន់ មាន ឈ្មោះ ថា អ្វី នៅឡើយ  ហើយ ភ្នំ នោះ  ពុំ ទាន់ មាន ដើមឈើ ច្រើន នៅឡើយ ផង  គេ បាន នាំគ្នា ដាំ ដំណាំ ផ្សេង ៗ  ជាច្រើន  មាន  ចេក  ពោត  ត្រាវ  ដំឡូង  ដូង  ស្លា  ជាដើម  ។  ក្នុង គ្រា នោះ  មាន តា ម្នាក់ ឈ្មោះ  " សែន "  នៅ ធ្វើ ចម្ការ ក្នុង ទីនោះ ដែរ  ។  ពេល ដែល ដំណាំ កំពុងតែ លូតលាស់ ល្អ  ល្មម ប្រើការ បាន  ស្រាប់តែ មាន ដំរី ស្ដ មួយ  ចូលមកកាច់ ចេក  ដក ដំណាំ នោះ  ស៊ី ជារឿយ ៗ  ។  តា សែន  គិត ថា  " បើ អញ មិន រក មធ្យោបាយ  ដើម្បី កម្ចាត់ ដំរី នេះ ចេញមុខ  មុខ តែ ថ្ងៃ ណាមួយ វា នឹង ស៊ី ដំណាំ នេះ អស់ ជា មិន ខាន "  ទើប គាត់ ចាប់ លំពែង  និង  កាំបិត ព្រា ដេញ ចាក់ - កាប់ ដំរី នោះ សោះឡើយ  ។  កាល ដែល តាសែន សម្លាប់ ដំរី នោះ បាន ហើយ  អ្នកស្រុក ភូមិ ទាំងអស់  នាំគ្នា ហៅ គាត់ ថា  " តា សែន ក្លាហាន ៗ "  ។  លុះ ចំណេរ ត ៗ  មក  ពេល តា សែន គាត់ ធ្វើ មរណកាល ហើយ ក្ដី  ក៏ មនុស្ស អ្នកស្រុក - ភូមិ  នាំគ្នា ហៅ ភ្នំ ដែល ជាលំនៅ តាសែន នោះ ថា  " ភ្នំ តា សែន ក្លាហាន "  លុះ យូរ ៗ  ត ៗ  មក ទៀត  ក៏ ហៅ ខ្លី មក ត្រឹម  " ភ្នំ សែន ហាន ៗ "  រហូតមកដល់ សព្វ ថ្ងៃ នេះ  ។
</doc>