
រឿង អាប៉ាង នាង តី
ក្នុង សម័យ មួយ នោះ  ជា រដូវ ស្រូវ ទុំ  អាប៉ាង ទៅ ដេក ចាំ ស្រូវ វា  ទាំង យប់ ទាំង ថ្ងៃ  មាន ទាំង ចាប៉ី មួយ ទៅ ផង ,  វេលា ថ្ងៃ ឡើង  ថែទាំ ស្រូវ  ដល់ ពេល យប់ តំនេរ  តែង ដេញ ចាប៉ី  ហើយ ស្រែក ច្រៀង ផង ។  លុះ ច្រៀង រាប់ យប់ ទៅ  មាន ខ្មោច ស្រី ក្រមុំ ម្នាក់ ឮ សូរចម្រៀង ច្រៀង ចាប៉ី ពីរោះ ពេក ក៏ ដើរ  ទៅ ស្តាប់  ទៅ អង្គុយ អាំង ភ្លើង ក្រោម ខ្ទម អាប៉ាង  យូរ បន្តិច ទៅ  អាប៉ាង ក្រឡេក ទៅ ក្រោម ផ្ទះ  ឃើញ ខ្មោច ដែល តំណែង ខ្លួន នោះ អង្គុយ អាំង ភ្លើង  អាប៉ាង សួរ ទៅ ថា  « អាណាអង្គុយ ក្រោម ខ្ទម នេះ ?»  ។  មេខ្មោច ប្រាប់ ថា  « ខ្ញុំ »  ។  អាប៉ាង ថា  « ប្រហែលជា ខ្មោច ទេ »  ។  មេខ្មោច ឆ្លើយ ថា  « ខ្មោច ថា មិន ខ្មោច » ។  អាប៉ាង សួរ ថា  « ហោង ឯង ឈ្មោះ អី ?  មក រក អី ?»  ។  មេខ្មោច ឆ្លើយ ថា  « ខ្ញុំ ឈ្មោះ តី ,  ខ្ញុំ មក ស្តាប់ ថា ប៉ី » ។  អាប៉ាង ថា  « ឡើង មក !  បើ មក ស្តាប់ ចាប៉ី  »  ។  មេ ខ្មោច ឡើង ទៅ អង្គុយ ជិត អាប៉ាង ៗ  ក៏ ស្រឡាញ់ គ្នា យក ជា ប្តី ប្រពន្ធ ទៅ  ។  ដល់ រួច ស្រូវ  មេខ្មោច នោះ  សួរ ទៅ អាប៉ាង ថា  « ឥឡូវ រួច ស្រូវ ហើយ  តើ ឯង ព្រម យក អញ ឬ ទេ ?  បើ ឯង មិន យក អញ ៗ  នឹង កាច់ យក ឯង »  ។  អញ ព្រម យក  ប៉ុន្តែ ចាំ អញ ដឹក ស្រូវ ទៅទុក ផ្ទះ សិន »  ។  លុះ អាប៉ាង ដឹក ស្រូវ យក ទៅ ទុក រួចហើយ  ក៏ ត្រឡប់មក យក មេក ន្តី នោះ វិញ  ។  មេកន្តី  ក៏ នាំ អាប៉ាង ទៅ ជម្រាប សួរ ពួក បងប្អូន ខ្មោច ទាំង ប៉ុន្មាន  រួច ក៏ នៅ ជាមួយគ្នា ទៅ  ។
ប្រហែល ជាង មួយ ខែ  ពួក ខ្មោច ទាំង ប៉ុន្មាន បបួលគ្នា  ព្រមទាំង អាប៉ាង ឲ្យ ទៅ រកបាញ់ សត្វ មក ធ្វើជា អាហារ  ។  អាប៉ាង ក៏ ទៅ ជាមួយនឹង ពួក ខ្មោច នោះ  លុះ ទៅដល់ កណ្តាល ព្រៃ ដើម ត្រថុក  ដែល ខ្មោច ទាំងពួង សម្គាល់ ថា  ដើមឈើ ទាល  បាន ប្រទេះ នឹង កង្កែប មួយ  ខ្មោច ទាំងនោះ ស្រែក ថា  « ប្រយ័ត្ន វ៉ីកន យើង !  ដំរី ធំ ណាស់  ទៅ ហើយ !  » ។  អាប៉ាង ឮ គេ ស្រែក ថា ដំរី  ក៏ ប្រឹង រកមើល  មិន ឃើញ ដំរី សោះ  ឃើញ តែ កង្កែប លោត មក ត្រង់ មុខ អាប៉ាង ៗ  ក៏ ចាប់ ដាក់ ក្នុង ថ្នក់ សំពត់ ទៅ  ។  ខ្មោច អស់ នោះ  ចេះតែ ស្រែក ថា  « ប្រយ័ត្ន វ៉ី ដំរី ស្ត មួយ ធំ ណាស់ »  ហើយ ស្រែក សួរ អាប៉ាង ថា  « ឃើញ ដំរី ឬ ទេ ?»  ។  អាប៉ាង ស្រែក ថា  « មិន ឃើញ ទេ !»  ។  ពួក ខ្មោច ក៏ នាំគ្នា ដើរ មកដល់ ជិត អាប៉ាង ហើយ ថា  « ទៅ អាប៉ាង ទៅ ផ្ទះ យើង  រក សត្វ មិន បាន ទេ »  ។  អាប៉ាង ថា  « អញ បាន កង្កែប មួយ »  ។  ខ្មោច ទាំងនោះ  សួរ ទៅ អាប៉ាង ថា  « យ៉ាងដូចម្តេច អាប៉ាង កង្កែប នោះ ?  ឯង ចែក ឲ្យ យើង រាល់គ្នា ស៊ី ផង »  ។  អាប៉ាង យក កង្កែប ចេញ ពី ថ្នក់  ហើយ បង្ហាញ ទៅ ពួក ខ្មោច នោះ  ។  ខ្មោច អស់ នោះ ឃើញ  ក៏ នាំគ្នា រត់ ព្រោងព្រាត អស់ ទៅ ហើយ វា មាន វាចា ថា  « ទុក ប្តី មីកន្តី ឲ្យ នៅ មិន បាន ទេ  ព្រោះ វា ខ្លាំង ពូកែ ណាស់  វា ហ៊ាន ចាប់ ដំរី យក ទៅ ដាក់ ក្នុង ថ្នក់ វា ,  បើ ដូច្នោះ  យើង ឲ្យ អាប៉ាង នេះ នៅ មិន បាន ទេ  ឲ្យ វា ទៅ វិញ ទៅ!»  អាប៉ាង ក៏ បាន រួច ខ្លួន  ហើយ ត្រឡប់ ទៅ ផ្ទះ វិញ  ។
ល្ងង់ មើល តែ ខ្មោច
ប្រជុំ រឿង ព្រេង ខ្មែរ ភាគ ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>