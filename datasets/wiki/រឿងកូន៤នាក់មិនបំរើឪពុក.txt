
រឿង កូន ៤ នាក់ មិន បំរើ ឪពុក
ក្នុង កាល កន្លងទៅ ហើយ មាន បុរស ម្នាក់ ជា អ្នករកស៊ី លក់ដូរ  មាន ធនធាន គ្រាន់បើ ។  គាត់ មាន កូនប្រុស ៤ នាក់  មាន អាយុ គ្រប់ ការ ទាំងអស់ ។  ក្រោយពី ពេល ដែល ប្រពន្ធ អនិច្ចកម្ម ទៅ  គាត់ ទ្រាំ នៅ ជា ពោះ ម៉ាយ ពុំ យក ប្រពន្ធ ទៀត ទេ ។  នៅ ជាមួយនិង កូន  ប្រុស ៗ អស់ ១ ឆ្នាំ  មាន ការលំបាក ដោយ ខ្វះ ស្រី មេ ផ្ទះ ជា អ្នកចម្អិន អាហារ  និង ជួយ មើល ថែទាំ របស់ ទ្រព្យ  កំប៉ិកកំប៉ុក ក្នុង ផ្ទះ  គាត់ ក៏ រៀបការ ប្រពន្ធ ឲ្យ កូន ច្បង  ហើយ យក កូនប្រសាស្រី មក នៅ ជាមួយ ចែក ទ្រព្យ អស់ មួយចំណែក  ឲ្យ ដាច់ស្រឡះ ទៅ កូន ច្បង រួចទៅ ។
លុះ រំលង មួយ ឆ្នាំ ក្រោយមក ទៀត  គាត់ រក ប្រពន្ធ ឲ្យ កូន ទី ២ ចែក ទ្រព្យ មួយចំណែក ឲ្យ ដូចគ្នា ។  តមក គាត់  រៀបការ កូន ទី ៣ ចែក ទ្រព្យ មួយចំណែក ឲ្យ ទៀត ។  លុះ ដល់ ឆ្នាំ ជា គំរប់ ៤  ក៏ រៀបការ ឲ្យ កូន ទី ៤ ចែក ទ្រព្យ  មួយចំណែក ទៀត ដែរ ។  នៅសល់ តែ ផ្ទះ ១ ខ្នង ពុំ បាន ចែក  គាត់ ទុក នៅ ទាំងអស់ គ្នា ដែល គាត់ ចែក ទ្រព្យ  របស់ ឲ្យ អស់ រលីង ពី ខ្លួន  ដូចេ្នះ មកពី គិត ថា  ឲ្យ ស្រឡះ ខ្លួន គាត់ ហើយ នៅ ទំនេរ ស្ងៀម ចាំ ឲ្យ កូន រកស៊ី  ចិញ្ចឹម វិញ រហូតដល់ ស្លាប់ ។  ប៉ុនែ្ត គំនិត គាត់ គិត នេះ ខុស ស្រឡះ ។  កាល ដែល គាត់ នៅ ជាមួយ កូនប្រុស ៤ នាក់  កូន ទាំងនោះ ស្រឡាញ់ បងប្អូន ណាស់  ពុំ ដែល បែកចិត្ត គំនិត ពី ឪពុក  និង បងប្អូន ឡើយ ។  លុះ បាន ប្រពន្ធ មក រៀង ខ្លួន ហើយ  ក៏ បែកចិត្ត គំនិត ផេ្សង ៗ ពី គ្នា នៅ រួម ជាមួយគ្នា ពុំ សូវ បាន សុខ ចេះតែ ស្កៀប រមាស់  បន្តិច ទាស់ នេះ  បន្តិច ទាស់ នោះ ក៏ នាំគ្នា ចុះចេញពី ផ្ទះ កំណើត  ទៅ រក សង់ ផ្ទះ នៅ ទីទៃ ពី គ្នា ទាំងអស់  ចោល តា ឪពុក ពោះ ម៉ាយ ឲ្យ នៅតែ ឯកោ អនាថា ។  កាល កូន ទាំង ៤ នាក់  ទើប និង ចុះចេញ ពី ផ្ទះ ឪពុក ទៅ ថ្មី ៗ  នៅ ហុច បាយ ហុច ចំណីត ឪពុក បន្តិចបន្តួច រាល់ ៗ ថៃ្ង ។  លុះ មាន កូន ខ្ចី គ្រប់ គ្នា  ជួន ពេល ប្តី រវល់ ដើរ ទៅ ជួញ ស្រុក ឆ្ងាយ ភរិយា នៅ ផ្ទះ អាង តែ ប្តី មិន នៅ  និង អាច មាន កូន ខ្ចី ផង  ក៏ បង្អង់ ជូន បាយ ទឹក ឪពុក កេ្មក  ដោយ មេ ខ្លះ គិត ថា  ប្រហែល ប្អូន គេ ឲ្យ ហើយ  មេ ខ្លះ គិត ថា  បង ឯណោះ គេ ឲ្យ ហើយ  កូនប្រសា នាំគ្នា គិត ដូ ចេ្នះ តែ រៀង ៗ ខ្លួន ។  យូរ ៗ ថៃ្ង ទៅ តា នោះ អត់ បាយ  ១ ពេល ក៏ មាន  ១ ពេល ក៏ មាន ។
វេលា ប្តី មកពី រកស៊ីវិញ ដឹង រឿង នេះ  បាន ស្តីបន្ទោស ប្រពន្ធ  នាង ភរិយា ខ្លះ ដោះសា ថា  កូន ឈឺ  ខ្លះ ថា ខ្លួន ពុំ នៅ  ជាប់រវល់ ទៅ ជួយ ញាតិ ជិតខាង  ស្រេច តែ មេ ប្រពន្ធ វា ដឹក មុខ យ៉ាងណា  ប្តី តាម វា ទាំងអស់ ។  ចំណែក តា  ពោះ ម៉ាយ  អត់ បាយ គ្មាន សំពត់ អាវ ស្លៀកពាក់ ដល់ ថ្នាក់ ដើរ សុំ ទាន គេ បរិភោគ  រង ទុក្ខវេទនា ពន់ពេក  និង  លក់ ផ្ទះ ចាស់ ៗ ពុំ បាន ថៃ្ល ប៉ុន្មាន ផង  ហើយ គ្មាន ជ្រក នៅ ផង ។  កាល នោះ មាន បុរស ម្នាក់ នៅ កម្លោះ  មាន ចិត្ត  សប្បុរស ហើយ ជា អ្នករៀនសូត្រ ចេះដឹង ច្បាប់ ទម្លាប់ ស្គាល់ គុណ ទោស ច្រើន  ផ្ទះ នៅ ភូមិ ជិត គ្នា ដើរ មក ឃើញ  តា នោះ វេទនា ដូច្នោះ  មាន ចិត្ត អាណិត ក្រៃ ពេក ក៏ សាកសួរ ថា  « លោក តា  !  ខ្ញុំ ធ្លាប់ ឃើញ លោក តា ពី ដើម  ជា អ្នក មាន គ្រាន់បើ ឪពុក ម្តាយ ក៏ ធ្លាប់ ទីពឹង លោក តា ខ្លះ ដែរ  ម៉េច ក៏ ឥឡូវ លោក តា វេទនា ខ្លាំង ម៉េ្លះ ។  ក្រែង លោក តា មាន កូនប្រុស មាន កូនប្រុស ៗ ដល់ ទៅ ៤ នាក់ ដែរ ឫមេ្តច ក៏ កូន នោះ វា មើល បំណាំ មិន ថែទាំ លោក តា  សោះ ?  ក្រែង ទ្រព្យ របស់ លោក តា មាន សល់ ទុក ខ្លះ ដែរ ឬ មេ្តច បានជា លោក តា មិន យក ទៅ ទិញ គ្រឿង បរិភោគ  ប្រើប្រាស់  ?»  តា ចាស់ ប្រាប់ ទៅវិញ ថា  " ឱហ្ន៎  !  លោក ចៅ អើយ  !  លាក់បាំង អី ពី ដើម តា មាន ទ្រព្យ គ្រាន់បើ  ពិត មែន  ប៉ុនែ្ត តា អាណិត ស្រលាញ់ កូន ពេក ក៏ ចែក ឲ្យ វា គ្រប់ គ្នា អស់ រលីង ពី ខ្លួន ទៅ ។  គិត ថា ឲ្យ វា ចិញ្ចឹម តាវិញ  ឥឡូវ ពួក វា មាន ប្រពន្ធ ហើយ ថែមទាំង មាន កូន ទៀត ។  វា ឃើញ ឯង អស់ ទ្រព្យរលីង ពី ខ្លួន  វា ឥត នឹក នា រកតា សោះ  វា តាម តែ ប្រពន្ធ វា ទាញ ទៅ  ចូល រន្ធ ក្តាម ក៏ វា ចូល ដែរ ។  ខ្លួន តាសព្វ ថៃ្ង ឈឺ ផង នៅតែ ម្នាក់ឯង ម៉ង់ ៗ  វេទនា ជា ទីបំផុត  ដេក សំរក់ ទឹក ភែ្នក ជោក ខ្នើយ អស់ ទៅ ហើយ  បាយ ព្រឹក ជា បាយ ល្ងាច ជួនកាល អត់ មួយ  ពេល ក៏ មាន  នឹង ធ្វើ ការ រកស៊ី អ្វី ក៏ មិន កើត ពីព្រោះ ចាស់ជរា គ្រាន់តែ ដើរ ស្ទើរតែ មិន រួចទៅហើយ ។  ដូច លោក ចៅ ឃើញ ស្រាប់  តា ដេក ចាំ តែ ដល់ ថៃ្ង ស្លាប់ ទេ » ។  ចៅកំលោះ លាន់ មាត់ ថា  « យី អើ ! កូន តា មាន ចិត្ត អាក្រក់  ដល់ ម្លឹង ហ្ន៎ ។  បើ អីចឹង លោក តា កុំ ភ័យ ។  មាន ឧបាយ មួយ ធ្វើឲ្យ លោកតា បាន សុខ កាយ សប្បាយចិត្ត ដូច ពី ដើម វិញ ។  លោក តា ធ្វើ តាម  ឲ្យ លោកតា រក ពាង មាន មាត់ តូច ល្មម មួយ ជុះ អាចម៍ និង នោម ឲ្យ ពេញ ហើយ រក  កំណាត់ សំពត់ រុំ បិទ មាត់ ឲ្យ ជិត  ជីក កប់ ក្នុង ដី ជិត ជើង សសរ ទ្រូង ផ្ទះ  ហើយ បើ មាន អ្នកណា ដើរ មក ឲ្យ  លោក តា និយាយប្រាប់ គេ ថា  ខ្ញុំ នៅសល់ កំណប់ ប្រាក់ មាស ១ ពាង កប់ ទុក  ពុំ ទាន់ ចែក ឲ្យ កូន ណា នៅឡើយ  ចាំ មើល កូន ណាចិត្ត បាន ដឹងគុណ  បើ ខ្ញុំ ជិត ស្លាប់  ខ្ញុំ នឹង ប្រគល់ ទៅឲ្យ កូន នោះ ។  លោក តា និយាយប្រាប់ មនុស្ស  ដែល ជួប កុំ ខាន  ក្នុង រវាង ប៉ុន្មាន ថៃ្ង ខែ ខាងមុខ នេះ  កុំ ឲ្យ លោកតា ដើរ សុំ ទាន គេ ទៀត  ចាំ ខ្ញុំ យក បាយ ទឹក  មក ជូន ពិសារ  កុំ ព្រួយ » ។  តា ចាស់ ក៏ តាំង ធ្វើ តាម ចៅចិត្ត សប្បុរស ទាំងអស់ ។
លុះ បាន ប្រហែល ៥ ថៃ្ង  សំដី តា នោះ បាន ដឹង ដល់ កូនប្រុស  និង កូនប្រសា ទាំង ៨ នាក់ ។  វា មាន ចិត្ត លោភលន់ ចង់បាន កំណប់  តែ រៀង ខ្លួន  ក៏ នាំគ្នា យក បាយ ទឹក នំ ចំណី ផែ្ល ឈើ ទុំ ខ្ចី គ្រប់ មុខ  និង ខោអាវ ក្រមា  មក ផ្គាប់ ផ្គន់ ជូន តា ឪពុក រៀងរាល់ ថៃ្ង  ពុំ មាន ខ្វះ ថៃ្ង ណាមួយ ឡើយ ។  តា ចាស់ បាន សះ ជា រោគ មាន សាច់ ឈាម ស្រស់បស់  មាន កំលាំង ពលាំង  សុខ  កាយ សប្បាយចិត្ត  តាំងពី ថៃ្ង នោះ មក រហូតដល់ អស់ អាយុ ។  លុះ តា ស្លាប់ ហើយ  កូន ក៏ នាំគ្នា ធ្វើ បុណ្យ អធិក  អធម តាម ទំនៀម រួចស្រេច  កូន ទាំង ៤ នាក់  និង កូនប្រសា គិត នាំគ្នា គាស់ ពាង កំណប់ ចែក គ្នា  ប៉ុនែ្ត ក្រែង ចែក  មិន ស្មើភាគ នាំ ឈ្លោះប្រកែកគ្នា  ក៏ ទៅ រក គ្រូ ហ្ម ម្នាក់ ឲ្យ ជួយ ចែក ។  លោកគ្រូ នោះ ទទួល ព្រម  ប៉ុនែ្ត គាត់ លឺ ថា  កំណប់ មាស ប្រាក់ ច្រើន ដល់ ទៅ ១ ពាង  គាត់ ចង់បាន មួយចំណែក ដែរ  ហើយ គាត់ គិត ក្នុង ចិត្ត ថា  « គាត់ ធ្វើ មេ ចំណែក ត្រូវបាន ច្រើន ជាង កូន ចំណែក ផង »។  គាត់ ក៏ ដើរ រូតរះ មកដល់ ផ្ទះ កំណប់ ភ្លាម តាំង យក ភួយ ធំ មួយ មក រុំ ជូត  ក្បាល ធំ ទើង មើង ធ្វើឲ្យ ខូង កណ្តាល ដូច គេ ទូល ជើង ឆ្នាំង ផ្ងារ  ក៏ តាំង អង្គុយ ពែន ភែ្នន លើ ដី  រាបរលីង  ធេ្មច ភែ្នក សង្រួម ស្មឹង ស្មា ធិ៏  ឈរ មុខ ត្រង់ ទៅ ទិស ខាងកើត  ហើយ គាត់ ប្រាប់ កូន ទាំង ៤ នាក់ ឲ្យ ទៅ  គាស់ យក ពាង កំណប់ មក ។  ប៉ុនែ្ត គាត់ ហាម ថា  កុំ អាល ស្រាយ មាត់ ពាង ក្រែង ខុសត្រណម ចាំ គាត់ បង្គាប់ សិន ។  លុះ យក ពាង មកដល់ ហើយ គាត់ ឲ្យ កូន ទាំង ៤ នាក់ ឈរ គ្រប់ ទិស ទាំង ៤  ធេ្មច ភែ្នក យក ដៃ ទាំងអស់ គ្នា ចាប់  លើក ពាង ទ្រស្ទួយ បិទទូល លើ ក្បាល  ហើយ សឹម ស្រាយ ចំណង មាត់ ពាង នាំគ្នា ផ្អៀង មាត់ ពាង ស្រោច កំណប់  មក លើ ក្បាល គាត់ ។  បើ កំណប់ ជ្រុះ ទៅ ទិស ណា ប៉ុន្មាន ៗ  ត្រូវបាន ទៅ អ្នក ឈរ កំណាន់ ទិស នោះ  បើ កំណប់ ណា  នៅសល់ ទើរ លើ ឆ្នូត ក្បាល គាត់ ត្រូវបាន ជា រង្វាន់ លោកគ្រូ ទាំងអស់ ។  កូន ទាំង ៤ នាក់ ក៏ ចាប់ ធ្វើ តាម បង្គាប់ លោកគ្រូ មិន ហ៊ាន ឲ្យ ល្អៀង ។  ភរិយា ទាំង 4 នាក់ ឈរកាន់ កញ្ជើរ រៀង ខ្លួន  ចាំ កើប ។  ក្នុង ពេល ដែល ចែក កំណប់ នោះ  មាន អ្នកស្រុក ជិតខាង ទៅ ចាំ មើល ផងដែរ ។  និមិត្ត  តែ គេ លើក ពាង បិទ ទូល រួច  ស្រាយ មាត់ ពាង ផ្អៀង ចាក់ ឈូរមក  ទឹក ម៉ាំ ត្រាំ លាមក ច្រើន ខួប  ហូរ ឆ ស្រោច លើ ក្បាល លោក គ្រូពេញ កំពុង  ហើយ ខ្ចាត់ បាច សាច ចេញ ទៅ គ្រប់ ទិស ប្រឡាក់ ប្រឡូស  ពាសពេញ មុខមាត់ និង សំពត់ អាវ  រហូតដល់ នាង ប្រពន្ធ ទាំង ៤ នាក់ ទៀត ។  លោកគ្រូ បាន ចំណែក ច្រើន ជាង គេ  ធុំ ក្លិន ខ្មោះ ថា មិន ត្រូវ  គេ ឃើញ លោកគ្រូ ស្រមូវ ៗ  បាត់ មុខមាត់ រូបរាង អស់  ខំ ក្រោក ឡើង សោះក គ្រោះ  ខ្មាស អស់ ពួក បរិស័ទ ដែល ឈរ ចាំ មើល ។  ពួក បរិស័ទ ក៏ ផ្អើល ខំ រត់ ប្រញាប់ ចេញ ប្រដេញ គ្នា ទៅ ផ្ទះ រៀង ៗ ខ្លួន  ទើប លោកគ្រូ ស្រែក ជេរ កែ សំនួន ទោ កូន ទាំង ៤ នាក់  និង កូនប្រសា ថា  » ខ្មោច មេដែង  អាដែង ទាំងអស់ គ្នា  អាមេអស់ នេះ  បាន ធ្វើបាប ខ្មោច ឪពុក វា ច្រើន ណាស់ ហើយ មើលទៅ  បានជា កំណប់ មាស ប្រាក់ អន្តរាយ  ក្លាយទៅជា អាចម៍ នោម ប្រឡាក់ ខ្លួន អញ់ អស់ ដូចេ្នះ យី  !  ខ្មោច អា ផេះ  មេកំផេះ អស់ នេះ ខូច មែន »  លោក  គ្រូ និង កូនសិស្ស នាំគ្នា រត់ រហ័ស  លោត ទំលាក់ ខ្លួន ទៅក្នុង ទនេ្ល ប្រូង ខំ ត្រាំ ទឹក លាង បាប អស់ ១ ម៉ោង ម្នាក់ ៗ  រួច នាំគ្នា ឡើង ទៅ លើ ផ្ទះ រៀង ៗ ខ្លួន  បាន សេចក្តីក្តៅក្រហាយ ស្តាយក្រោយ  ខ្មាស គេត កូនត ចៅ ។
ប្រជុំ រឿង ព្រេង ខ្មែរ
កាសែត កោះសន្តិភាព
</doc>