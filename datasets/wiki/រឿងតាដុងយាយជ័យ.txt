
រឿង តាដុង យាយ ជ័យ
មាន សេចក្ដី ដំណាល ថា  កាល ណោះ មាន ព្រះមហាក្សត្រ មួយ ព្រះអង្គ សោយរាជ្យ នៅ នគរ ខ្មែរ  បាន នាំ ព្រះអគ្គ  មហេសី ដែល ទ្រង់ គត៌ ទៅ ក្រសាល ព្រៃ  កាល យាង ទៅដល់ ព្រៃ  ព្រះ អគ្គ មហេសី ទ្រង់ ប្រឈួន ព្រះឧទ្ទរ  តែ ទ្រង់ ពុំ បាន  ជ្រាប ថា  ព្រះអង្គ ប្រឈួន នឹង ប្រសូត្រ ព្រះរាជ បុត្រ  ព្រះនាង ក៏ នាំ ទ្រង់ នាំ ព្រះស្វាមី យាង ចូល ព្រៃ  នៅ ឆ្ងាយ ពី ពលរេហ៍  ។  លុះ ព្រះរាជ បុត្រ ប្រសូត្រ មក ជា ពង  ព្រះ អគ្គ មហេសី  និង ព្រះរាជា ទត ឃើញ ដូច្នោះ នឹក ខ្មាស់ អស់ អាណាប្រជានុរាស្ដ្រ ក៏  ទ្រង់ កាយ ដី កប់ ពង នោះ ចោល ក្នុង ព្រៃ  ។  ទ្រង់ កប់ ហើយ មិន សប្បាយ ព្រះទ័យ សោះ  ដោយ នឹកស្ដាយ ព្រះរាជ បុត្រ ដែល  ទ្រង់ សង្ឃឹម ក្នុង ព្រះរាជ ហឬ ទ័យ ថា  បើ ប្រសូត្រ មួយ ជា កូន មនុស្ស នឹង បាន សោយរាជ្យ តំណរ ព្រះរាជ វង្ស តទៅ ព្រោះ ព្រះ  អង្គ គ្មាន ព្រះរាជ បុត្រ សោះ  លុះ ទ្រង់ ឃើញ ចំលែក អស្ចារ្យ ដូច្នោះ  ព្រះរាជា ក៏ នាំ ព្រះ អគ្គ មហេសី  យាង ចូលក្នុង ព្រះមហា  នគរ វិញ  ។  ថ្លែង ពី ព្រាន ព្រៃ ម្នាក់ ឈ្មោះ  វិង  ជា ព្រាន របស់ ព្រះរាជា ។  ថ្ងៃ មួយ ព្រាន វិង  បាន ចេញ ទៅ បរបាញ់ សត្វ នៅក្នុង  ព្រៃ បាន បណ្ដើរ ឆ្កែ ទៅ ជាមួយ ផង  លុះ ទៅដល់ ព្រៃ កន្លែង ព្រះរាជា កប់ ពង នោះ  ឆ្កែ ក៏ ព្រុះក កាយ ដី  ឃើញ ពង នោះ  ព្រាន វិង  ក៏ រើស មក ទុក នៅ ផ្ទះ របស់ ខ្លួន ។  ពង នោះ ធំ ចំលែក ណាស់  ព្រាន វិង បាន ថែរក្សាទុក ភ្ញាស់ មើល  ។  លុះ គ្រប់ ថ្ងៃ ខែ  ព្រះរាជ  បុត្រ ប្រសូត ចេញ ពី ពង នោះ មក  ជា កូន មនុស្ស ភេទ ប្រុស  ។  ព្រាន វិង  ឃើញ ចំលែក អស្ចារ្យ  ក៏ ចិញ្ចឹម កូន នោះ  ត្រាតែ ធំ  បាន ដាក់ឈ្មោះ ថា  “ ប្រមាញ់  វិង ស៊ុង ”  ។  ចៅ ប្រមាញ់  វិង ស៊ុង  លុះ ចំរើន វ័យ ឡើង  មាន រូបឆោម លោម ពណ៌ ល្អ  ឆើតឆាយ  លើសលុប បុរស ទាំងពួង  ចៅ ប្រមាញ់  វិង ស៊ុង បាន ហាត់ ថ្នឹក ខាង ដើរ បរបាញ់ សត្វ ជាមួយ ព្រាន វិង  ជា ឪពុក  អ្នកស្រុក ភូមិ គេ បាន ស្គាល់ ថា  ចៅ ប្រមាញ់ វិង ស៊ុង  ជា កូន ព្រាន វិង គ្រប់ គ្នា  ។  ស្លេះ រឿង ព្រាន វិង  និទាន ពី តា ដុង  យាយ ជ័យ ។  តា យាយ នេះ គាត់ មាន កូនស្រី ក្រមុំ មួយ ឈ្មោះ នាង  “ ត្រចើល ដោះ ក្រាល ”  មាន រូបឆោម លោម ពណ៌ ល្អ ស្រស់ លើស នារី  ទាំងពួង សាច់ ស  បបូរមាត់ ដឹត ស្លា  ភ្នែក ទាំង គូរ ភ្លឺ ដូច និល  ចិញ្ចើម ដូច គេ វាស  ថ្ពាល់ ប៉ោង ពេញ ក្រហម ព្រឿង ៗ  ដោះ  ទាំង គូរ ឡើង ក្បំ ណែន ក្ដន់  ក្រហម រលោង ហាក់ដូចជា បូស  ឱ្យ មុខ ឡើង ក្រហម ច្រាល  ដំណើរទន់ភ្លន់ សម ឬ កពារ  ហាក់ដូចជា ស្រី ទេព អប្សរ បវរកញ្ញា  ។  តា ដុង យាយ ជ័យ បាន សង់ ផ្ទះ នៅ ជាមួយនិង កូន  លើ ដី ទួល មួយ មាន ទឹក ព័ទ្ធ ជុំវិញ  ការពារ កុំ ឱ្យ បុរស ចេញ ចូល ដល់ ទីលំនៅ គាត់ បាន  ។  ទួល ដែល តា ដុង យាយ ជ័យ សង់ ផ្ទះ នោះ នៅ មាន ជា ដំណែល មកដល់  សព្វ ថ្ងៃ  ស្ថិត នៅមុខ ក្លោងទ្វារ ចូល វត្ដ ទេ ព ប្រណម្យ  ខាងត្បូង ផ្លូវ ជាតិ លេខ ៥  ចំងាយ ពី ផ្លូវ ជាតិ ប្រមាណ ៥០ ម៉ែត្រ  នៅក្នុង  ឃុំ វិហារ ហ្លួង  ស្រុក ពញា ឮ  ខេត្ដ កណ្ដាល  ។  តា ដុង យាយ ជ័យ មាន ប្អូន ស្រី ម្នាក់ ឈ្មោះ នាង ទែន  នៅ ភូមិ ស្រែ រ នោង  តាយាយ បាន នាំ នាង ត្រចើល ដោះ ក្រាល  ទៅ លេង ផ្ទះ នាង ទែន ជាញឹកញាប់  ។  ពេល ដែល នាង ទៅ លេង ផ្ទះ ម្ដាយ មីង  នាង  តែង ដើរ កាត់ ភូមិ  កាន់ ក្អម មកដង ទឹក  អ្នកស្រុក បាន ឃើញ ដំណើរ នាង ដើរ  ក៏ នាំគ្នា សរសើរ ថា  ដំណើរ នាង ដើរ ញ៉ែង ញ៉ង  ពាក្យសរសើរ នោះ រាល់ ពេល នាង ដើរ  បាន ទៅជា កន្លែង មាន ឈ្មោះ ថា  ភូមិ ឃុំ ញ៉ែង ញ៉ង  ដល់ សព្វ ថ្ងៃ  ។  លុះ នាង ដើរ មក  ដល់ កន្លែង អណ្ដូងទឹក  មនុស្ស ដែល មកដង ទឹក ជាមួយ នាង តែង ពោល សរសើរ សាច់ នាង ថា  សស្គុស  ទើប មាន ជាប់ពាក្យ  សរសើរ រាល់ ពេលវេលា  ដែល នាង មកដង ទឹក ជាប់ពាក្យ ហៅ មកដល់ សព្វ ថ្ងៃ ថា  “ ភូមិ គូស ”  ឯ ឃុំ ញ៉ែង ញ៉ង និង ឃុំ គូស នេះ  នៅជិត ជាប់ គ្នា ក្នុង ស្រុក ត្រាំ កក់  ខេត្ដ តាកែវ  ។  ពេល នោះ នាង នៅ លេង និង ផ្ទះ ម្ដាយ មីង ពីរ បី ថ្ងៃ  តា ដុង យាយ ជ័យ  ក៏ មក  យក នាង វិល ទៅកាន់ លំនៅ វិញ  ។  តា ដុង  យាយ ជ័យ  និង នាង ត្រចើល ដោះ ក្រាល  ដែល មកកាន់ ផ្ទះ នាង ទែន នោះ មាន  លោះ ខែ តិច ណាស់  ថ្ងៃ មួយ តា និង យាយ  បាន នាំ នាង មក លេង ផ្ទះ នាង ទែន ទៀត  លុះ មកដល់ ពាក់កណ្ដាល ផ្លូវ បាន ជួប  និង ព្រាន វិង  កំពុង នាំ ចៅ ប្រមាញ់ វិង ស៊ុង  ដើរ បរបាញ់ សត្វ ក្នុង ព្រៃ ។  ដោយ ព្រាន វិង  និង តា ដុង យាយ ជ័យ នោះ បាន ស្គាល់  គ្នា ច្បាស់ ពីមុន មក ផង  អ្នក ទាំងនោះ ក៏  មាន ការសាកសួរ រាក់ទាក់ រក គ្នា ទៅវិញទៅមក  ។  ឯ ចៅ ប្រមាញ់ វិង ស៊ុង  និង នាង ត្រចើល ដោះ ក្រាល  កាលបើ ឃើញ  គ្នា ហើយ  ចេះតែ គយគន់ គ្នា ទៅវិញទៅមក ។  ដោយ ការគយគន់ រក គ្នា នោះ  សេចក្ដីស្នេហា ក៏ ចាប់ ដុះដាល ឡើង  ពេញ ពោរ នៅក្នុង បេះដូង រៀង ខ្លួន  ហើយ បញ្ចេញ ឬ កពារ ទៅ វិញទៅមក លុះត្រាតែ  ដឹង ចិត្ដ គ្នា ។  ឯតា ដុង យាយ ជ័យ  ចេះតែ គយគន់ មើលឃើញ ចៅ ប្រមាញ់ វិង ស៊ុង  មាន រូប ល្អ ក៏ នឹក ក្នុង ចិត្ដ ថា  បើ បាន ធ្វើជា  គូ ស្វាមី  ភរិយា កូន អញ  សក្ដិសម គ្នា ណាស់  ។  តា និង យាយ ក៏ សួរ ទៅ ព្រាន វិង ថា  “ អ្នកកំលោះ នោះ ត្រូវ ជា អ្វី និង លោក ?”  ព្រាន វិង ឆ្លើយ ប្រាប់ ថា  “ កូន ”  ។  ដោយ ពេញចិត្ដ និង រូប ល្អ ស្រស់ របស់ ចៅ ប្រមាញ់ វិង ស៊ុង  តា និង យាយ ក៏ ទុក ឱកាស ឱ្យ គូ  ស្នេហា ទាំង ពីរ នាក់ នោះ  និយាយ ឆ្លើយឆ្លង គ្នា តាម ចិត្ដ  ។  លុះ ចប់ ការសន្ទនា និង គ្នា ហើយ  អ្នកដំណើរ ទាំង ពីរ ក៏លា បែក  ចាក គ្នា ចេញ ទៅ  ដោយ ញំយក ទាំង សេចក្ដីស្នេហា ជាប់ រៀង ខ្លួន ទៅ ផង  ។  ចៅ ប្រមាញ់ វិញ ស៊ុង  បាន ដឹង ដំណើរ រឿង ត្រ  ចើល ដោះ ក្រាល  មក លេង ផ្ទះ នាង ទែន ជាញឹកញាប់ ក៏ ចេះតែ ដើរ កាត់ ស្វែងរក ជួប និង នាង នៅ ផ្ទះ នាង ទែន ជានិច្ច មក ដែរ ។  ឯ ព្រាន វិង  និង មេបា ខាង នាង  ក៏ ពេញចិត្ដ និង គូរ ស្នេហ៍ ទាំង ពីរ នោះ  ចាំ តែ ពេល ចូល ស្ដី ដណ្ដឹង  និង រៀបការផ្សំផ្គុំ ឱ្យ  ប៉ុណ្ណោះ  ។  លុះ នៅ យូរ ទៅ សេចក្ដីស្នេហា  ក៏ រីក ដុះ ធំ ឡើង តែ រាល់ ថ្ងៃ  តែ ដោយ ហេតុ តា ដុង យាយ ជ័យ ពុំ បាន ជូន នាង មក  លេង ផ្ទះ  នាង ទែន ជាញឹកញាប់ ដូច កាល មុន  ព្រោះ គាត់ មាន ការរវល់ ច្រើន  នាង ក៏ លប លួច មក ផ្ទះ នាង ទែន តែ ម្នាក់ឯង  ។
ថ្លែង ពី ព្រះរាជា ដែល គង់ សំចត  នៅ ព្រះពន្លាល ង្វែក  ព្រះអង្គ ឡើង គង់ លើ អស្សពាហ៍  មាន សេនា ៤ នាក់ ដង្ហែ ព្រះអង្គ  ទៅ ផង  លុះ ចូល ទៅដល់ ក្នុង ព្រៃ ជ្រៅ ស្រាប់តែ ប្រទះ នាង ត្រចើល ដោះ ក្រាល  ដើរ ត្រាច់ តែ ម្នាក់ឯង ។  ត្រង់ ព្រៃ ដែល  ស្ដេច ប្រទះ នាង នោះ  អ្នកស្រុក គេ ហៅ ថា  “ ព្រៃប្រទះ នាង ”  ដែល សព្វ ថ្ងៃ គេ ហៅ ក្លាយ មក ថា  “ ប្រទះឡាង ”  ទៅ វិញ ។
ព្រះអង្គ បាន ទត ឃើញ នាង មាន រូបឆោម លោម ពណ៌ ល្អ ដូច ទេព ធីតា  ក៏ ទ្រង់ លោត ចុះ ពីលើ ខ្នង សេះ  យាង សំដៅ ទៅ រក  រូប នាង  ទ្រង់ លួងលោម នាង ដោយ សេចក្ដីស្នេហា  ។  នាង ត្រចើល ដោះ ក្រាល  ក៏ មាន សេចក្ដីភិតភ័យ  នាង មិន មាន ឆ្លើយ  អ្វី ទៅ ព្រះរាជ ទេ  នាង បែរជា រត់ ត្រលប់មក ក្រោយ វិញ ។  ពេល នោះ ព្រះរាជា  និង សេនា ៤ នាក់ ក៏ រត់ ដេញ តាម នាង ។  ដោយ កំលាំង នាង ជា ស្រី រត់ មិន សូវ លឿន  ហើយ ដោយ ឃើញ ព្រះរាជា ដេញ  ក៏ ខិត ជិត ណាស់ មក ផង  នាង បាន ឃើញ  ដំបូក មួយ នៅក្នុង ព្រៃ ពី ខាងមុខ  នាង ក៏ លើក ដៃ បួងសួង  “ ថា បើ ខ្លួន នាង ពិតជា គូរ និង ចៅ ប្រមាញ់ វិង ស៊ុង  សូម ឱ្យ នាង ចូល  ទៅ ពួន លាក់ ខ្លួន នៅ ដំបូក នោះ ឱ្យ បាត់ ”  បួងសួង ហើយ  នាង ក៏ រត់ ចូលទៅ ពួន លាក់ ខ្លួន នៅ ដំបូក នោះ  ។  ព្រះរាជា និង សេនា  ៤ នាក់  ក៏ រត់ ទង មើល ពី ចំងាយ មក  ឃើញ នាង ចូល ទៅក្នុង ដំបូក នោះ ដែរ  តែ លុះ មកដល់ បែរជា រក នាង មិន ឃើញ  បានជា មាន ពាក្យ ហៅ ទីនោះ ថា  “ ដំបូង មាន លក្ខណ៍ ។  កន្លែង នោះ ក្រោយមក  អ្នកស្រុក បាន សាង វត្ដ  ហៅ វត្ដ ដំបូក មាន  លក្ខណ៍ នៅក្នុង ឃុំ ទំនប់ ធំ  ស្រុក ពញា ឮ  ខេត្ដ កណ្ដាល  តែ តាម ពាក្យ ចាស់ ៗ ជាន់ ដើម  ទីត្រង់ នោះ គេ ហៅ ថា  “ ត្រ ពោក  មាន លក្ខណ៍ ។  ពេល នោះ ព្រះរាជា ទ្រង់ ឆ្ងល់  និង ដំណើរ នាង ដែល រត់ បាត់ខ្លួន នៅ ដំបូក នោះ  ក៏ ទ្រង់ ពិគ្រោះ និង សេនា  ។  សេនា ទាំង បួន នាក់ តប វិញ ថា  “ ស្ដ្រី ដែល  មាន រូប ល្អ អំបាញ់មិញ នេះ  បាន រត់ មក ពួន បាត់ នៅ ដំបូក ដែល ជា កន្លែង មិន គួរ និង  លាក់ ខ្លួន បាត់ យ៉ាង ដូច្នេះ  ដោយ ព្រះអង្គ ដេញ ចាប់បង្ខំ នាង  ប្រហែលជា មាន ទេវតា ជួយ យកអាសារ នាង ជា មិន ខាន ”  ។  ហើយ សេនា ទូល ថែម ទៀត ថា  “ បើ ព្រះអង្គ សព្វ ព្រះរាជ ហឬ ទ័យ និង រូប នាង  សូម ព្រះអង្គ យាង ចូលទៅ ស្ដី ដណ្ដឹង  ដល់  ឪពុក ម្ដាយ នាង តាម  ប្រពៃណី វិញ ។  ព្រះរាជា ទ្រង់ មាន ព្រះបន្ទូល ថា  “ ចុះ ធ្វើម្ដេច និង បាន ស្គាល់ ទីកន្លែង ឪពុក នាង ?”  សេនា ក្រាបបង្គំទូល ថា  “ បើ នាង នោះ ពិតជា មនុស្សលោក មែន  ទូលព្រះបង្គំ សួរ រក ទីកន្លែង ឪពុក ម្ដាយ នាង ថ្វាយ ព្រះអង្គ  និង បាន សំរេច តាម  ព្រះរាជ បំណង មិន ខាន ”  ។  ព្រះរាជា ទ្រង់ ព្រះសណ្ដាប់ពាក្យ សេនា ទាំង ៤ នាក់ សព្វគ្រប់ ហើយ  ទ្រង់  យាង ត្រលប់ ចូល ព្រះពន្លា វិញ ។  ចាប់តាំងពី ថ្ងៃ នោះ មក  សេនា ៤ នាក់ ក៏ ព្យាយាម ស៊ើបសួរ រក ទីកន្លែង ផ្ទះ ឪពុក ម្ដាយ នាង  ត្រចើល ដោះ ក្រាល  រក អស់ ពេល ជា យូរ ថ្ងៃ ពុំ ឃើញ សោះ  ក៏ នាំគ្នា ចូលទៅ ថ្វាយបង្គំ ព្រះរាជា  ទូល តាម ការស្រាវជ្រាវ រក  មិន ឃើញ នោះ  ។  ព្រះរាជា ក៏ ប្រជុំ អស់ ពួល សេនា  ទ្រង់ មាន ព្រះរាជ បញ្ជា ថា  “ ឱ្យ រៀប ធ្វើ ពិធី ប្រណាំង ទូកង ឱ្យ អ្នកស្រុក  មើល ក្រែង បាន ប្រទះ នាង  ហើយ ពួកយើង ដើរ តាម មើល ឱ្យ ស្គាល់ ទីលំនៅ របស់ នាង ។  សេនា ទទួល ព្រះរាជ បញ្ជា ហើយ  ក៏ ចាត់ចែង ផ្សាយ ដំណឹង  ដល់ អ្នកស្រុក ភូមិ ជនបទ ជិត ឆ្ងាយ  ឱ្យ មក មើល ប្រណាំង ទូក ។  លុះ ដល់ ថ្ងៃ ប្រណាំង ទូក  អ្នកស្រុក ក៏ ផ្អើល ឈូរឆរមី ដេរដាស  ដើរ ពពាក់ពពូន គ្នា ទៅ មើល ដោយ សេចក្ដីរីករាយ  ។  ចំណែក នាង ត្រចើល ដោះ ក្រាល  កាល ស្ដេច ដេញ ចាប់ នាង  នាង ពុំ ស្គាល់ ជា ស្ដេច ទេ  លុះ ស្ដេច យាង ចេញ ផុត ទៅ  នាង ឃើញ ស្ងាត់ ក៏ រត់ ចេញ ពី ដំបូក នោះ  ត្រលប់ ទៅ ផ្ទះ នាង វិញ ។  នាង បាន រៀបរាប់ប្រាប់ ម្ដាយ ឪពុក នាង  នៅហេតុ ដែល កើតមាន ដល់ រូប នាង តាម ត្រង់  ហើយ  ថ្លែង ប្រាប់ ពី សេចក្ដីស្នេហា របស់ នាង ដ៏ លើសលប់ ទៅលើ ចៅ ប្រមាញ់  វិង ស៊ុង ។  ឪពុក ម្ដាយ បាន ដឹង ចិត្ដ កូន សព្វគ្រប់ អស់  ហើយក៏ មាន ចិត្ដ អាណិត កូន  ដោយ ឃើញ ទឹកមុខ កូន ស្រពាប់ស្រពោន ខ្លាំង ពេក  ។  ពេល ដែល អ្នកស្រុក ផ្អើល ឈូរឆរ ទៅ  មើល ប្រណាំង ទូក  តា ដុង យាយ ជ័យ ក៏ នាំ នាង ត្រចើល ដោះ ក្រាល ទៅ មើល និង គេ ដែរ  ។  លុះ ដើរ ទៅដល់ កន្លែង ប្រណាំង  ទូក  អ្នកស្រុក ភូមិ ក៏ ចេះតែ បបួលគ្នា គយគន់ មើល សំរស់ របស់ នាង ត្រចើល ដោះ ក្រាល  ហើយ គេ សរសើរ គ្រប់ គ្នា  ។  សេចក្ដីសរសើរ លំអ នាង ពី មាត់ មួយ ទៅ មាត់ មួយ  ក៏ លេច ឮ ទៅដល់ សេនា  របស់ ព្រះរាជា ដែល កំពុង ដើរ ត្រាច់ រកមើល  នាង ។  សេនា ទាំង បួន នាក់ បាន ដើរ មក ឃើញ ផ្ទាល់ ច្បាស់ ហើយ  ក៏ ប្រជុំគ្នា ចាំ មើល ដំណើរ នាង ត្រលប់ ទៅ ផ្ទះ វិញ ។  លុះ ពិធី  ប្រណាំង ទូក ចប់ ហើយ  អ្នកស្រុក ក៏ ត្រលប់ ទៅ ទីលំនៅ រៀង ខ្លួន  ។  សេនា ៤ នាក់ លួច ធ្វើដំណើរ តាម ក្រោយ តា ដុង យាយ  ជ័យ  លុះ បាន ស្គាល់ ទីលំនៅ នាង  និង ឪពុក ម្ដាយ នាង ហើយ  ក៏ ត្រលប់ ចូលទៅ ថ្វាយបង្គំ ព្រះរាជាទូល តាម សេចក្ដីពិត ។  ព្រះរាជា ក៏ ស្ដេច យាង មក ផ្ទះ តា ដុង យាយ ជ័យ ជាមួយ  និង សេនា ៤ នាក់  ។  តា ដុង យាយ ជ័យ បាន ឃើញ ព្រះរាជា ទ្រង់ ស្ដេច  យាង មកដល់ ផ្ទះ ខ្លួន ក៏ រៀប ទីកន្លែង ទទួល ព្រះអង្គ ។  ព្រះរាជា ទ្រង់ មាន ព្រះបន្ទូល ផ្ទាល់ ព្រះអង្គ និង តា ដុង យាយ ជ័យ  សូម  យក ដណ្ដឹង យក នាង ត្រចើល ដោះ ក្រាល  ជា អគ្គ មហេសី  ហើយ ព្រះអង្គ បញ្ជាក់ ថា  សូម ឱ្យ តា និង យាយ បង្គាប់ យ៉ាងណា ៗ  ក៏ បង្គាប់ ចុះ  ព្រះអង្គ ហ៊ាន ទទួល ទាំងអស់ ។  ពេល នោះ តា ដុង យាយ ជ័យ បាន ស្គាល់ ទឹកចិត្ដ កូន ច្បាស់  តែ មិន ទាន់ ហ៊ាន  សំរេចចិត្ដ ថា  ថ្វាយ ឬ មិន ថ្វាយ ព្រះរាជា ទេ  ចាំ សួរ ចិត្ដ កូនសិន ។  លុះ សួរ ទៅ នាង ត្រចើល ដោះ ក្រាល  នាង ប្រកែក ចំពោះ  ឪពុក ម្ដាយ នាង ថា  “ នាង មិន ទទួលយក ស្ដេច ទេ នាង ស៊ូ ស្លាប់ ជាមួយ ចៅ ប្រមាញ់ វិង ស៊ុង  ជា គូរ បណ្ដូលចិត្ដ នាង ហើយ  ”  ។  តា ដុង យាយ ជ័យ  ឮ កូនប្រកែក តឹងរ៉ឹង ដូច្នេះ ក៏ ពិគ្រោះ គ្នា  ពីរ នាក់ ប្ដី ប្រពន្ធ ថា  “ បើ យើង មិន ថ្វាយ នាង ទៅ ស្ដេច  យើង មុខ  ជា មាន ទុក្ខ ទៅ ថ្ងៃ ក្រោយ ជា មិន ខាន  តែ បើ យើង លើក នាង ថ្វាយ ស្ដេច  យើង អាណិត ចិត្ដ កូន យើង ដែល គ្នា ស្រលាញ់ ទៅ  លើ ចៅ ប្រមាញ់ វិង ស៊ុង  ជា ទី ពេញចិត្ដ យើង ដែរ ទៅ ហើយ  បើ ដូច្នោះ យើង បង្គាប់ ព្រះរាជា ឱ្យ ធ្ងន់  កុំ ឱ្យ ព្រះអង្គ ទទួល រួច  ទុក ជា ព្រះអង្គ ហ៊ាន ទទួល ក៏ ព្រះអង្គ ច្បាស់ជា  ចាត់ការធ្វើ មិន ទាន់ ដែរ ”  ។  លុះ គ្រោះ គ្នា ពីរ នាក់ ប្ដី ប្រពន្ធ រួចហើយ  តា យាយ ក៏ មក ទូល ព្រះរាជា ថា  “ មិន ហ៊ាន បង្គាប់  ព្រះអង្គ ទេ ក្រែង ព្រះអង្គ មិន ហ៊ាន ទទួល ”  ។  ព្រះរាជា មាន ព្រះបន្ទូល ថា  “ ព្រះអង្គ ហ៊ាន ទទួល ទាំងអស់  ឱ្យ តែ លើក នាង ថ្វាយ ព្រះអង្គ ចុះ ”  ។  តាយាយ ក៏ បង្គាប់ ព្រះរាជា ថា  “ សូម ព្រះអង្គ លើក  ផ្លូវ ពី ព្រះពន្លា ព្រះអង្គ មកដល់ ផ្ទះ ទូលព្រះបង្គំ ឱ្យ បាន ស្រេច តែ មួយ រាត្រី  បើ មិន ហើយ ទូល ព្រះបង្គំ មិន លើក នាង ថ្វាយ ទេ  ” ។  ព្រះរាជា ទ្រង់ ព្រះសណ្ដាប់ ហើយ  ឃើញ ថា  ការ នោះ មាន បន្ទុក ធ្ងន់ ណាស់  តែ ដោយ ព្រះរាជា ទ្រង់ ទស ពិធ រាជធម៌ ផង  ទ្រង់ សព្វ ព្រះរាជ ហឬ ទ័យ  លើ រូប នាង ត្រចើល ដោះ ក្រាល លើសលុប ផង  ព្រះអង្គ ក៏ ទទួល ធ្វើ ផ្លូវ តាម បង្គាប់ របស់ តា ដុង  យាយ ជ័យ ។  លុះ ព្រះអង្គ ថយ ទៅ វិញ ទ្រង់ ប្រាប់ ពលរេហ៍ មកប្រជុំគ្នា  ហើយ ព្រះអង្គ ត្រាស់បង្គាប់ ថា  “ ចូរ សេនា រេហ៍ ពល  ទាំងអស់  លើក ផ្លូវថ្នល់ មួយ ចាប់ពី ព្រះពន្លា រហូតដល់ ផ្ទះ ឪ ដុង ម៉ែ ជ័យ  ធ្វើ តែ មួយ យប់ ឱ្យ ហើយ ស្រេច ”  ។  ពាក្យ ដែល ហៅ  ថា ឪដុង  ម៉ែ ជ័យ  តែ ក្រោយមក គេ ហៅ ក្លាយជា  “ ឪ ដុង មានជ័យ  ”  ។  គ្រា នោះ សេនា ពល រេហ៍ លើក ផ្លូវថ្នល់ ក្នុង មួយ រាត្រី  នោះ មិន ហើយ សោះ  លុះ ដល់ ភ្លឺស្វាង ឡើង  ផ្លូវថ្នល់ នោះ នៅ ដាច់ មិន ជាប់ គ្នា  បានជា មាន ពាក្យ ហៅ ថា  “ ភូមិ ថ្នល់ ដាច់ ”  នៅក្នុង បន្ទាយលង្វែក  ស្រុក កំពង់ត្រឡាច  ខេត្ដ កំពង់ឆ្នាំង សព្វ ថ្ងៃ នេះ  ។  តា ដុង យាយ ជ័យ បាន នាំ គ្រួសារ ចុះ ទូក ជាស្រេច  តាម មើល សេនា រេហ៍ ពល របស់ ស្ដេច លើក ផ្លូវថ្នល់  ដោយ មាន បំណង ថា  បើ ព្រះអង្គ លើក ផ្លូវថ្នល់ ក្នុង មួយ យប់ ហើយ មែន  នឹង នាំ នាង ត្រចើល ដោះ ក្រាល ទៅ តែម្ដង  ។  លុះ ឃើញ ផ្លូវថ្នល់ នោះ  ស្ដេច លើក មិន ទាន់ ហើយ  តា និង យាយ ត្រេកអរ  ណាស់ ក៏ ចូល ចត ទូក  ត្រង់ កន្លែង ផ្លូវថ្នល់ ដាច់ នោះ  តា ដុង  និង  យាយ ជ័យ ឡើង ទៅ មើល ផ្លូវថ្នល់  ។  គាត់ កំពុង ពិនិត្យមើល  ផ្លូវថ្នល់ នោះ  សេនា ក៏ ទៅ ក្រាបបង្គំទូល ព្រះរាជា  តាម ហេតុ រឿង ដែល លើក ផ្លូវថ្នល់ មិន ហើយ នោះ ដែរ  ព្រះរាជា ស្ដេច  យាង មក ទតមើល ។  តា ដុង យាយ ជ័យ  ឮ ដំណឹង ថា ស្ដេច យាង  មក ហើយក៏ បបួលគ្នា រត់ ចុះ ទូក កុំ ឱ្យ ស្ដេច ឃើញ មុខ  ។  ពេល នោះ យាយ ជ័យ ប្រពន្ធ តា ដុង  ភ័យញី ញ័រ រត់ ចុះ ទៅ ទូក មិន កើត  ក៏ វា ចុះ តាម ច្រាំ ជង្ហុក ទទួល និង សេនា ស្ដេច មក  ដល់ ក៏ ស្រែក ឃាត់ ថា  “ យាយ កុំ វា ចុះ ទូក អី ស្ដេច យាង មកដល់ ឥឡូវ ហើយ ”  ។  យាយ ជ័យ មិន ស្ដាប់ សោះ  ចេះតែ វា ចុះ ទូក  ដល់ ទូក ហើយក៏ ច្រាន ទូក ចេញ ទៅ ។  កន្លែង ដែល យាយ ជ័យ វា នោះ  ពី ដើម គេ ហៅ ថា  កំពង់យាយ វារ  តែ សព្វ ថ្ងៃ គេ ហៅ  ថា  កំពង់ជវារ ស្ថិត ក្នុង បន្ទាយលង្វែក  ស្រុក កំពង់ត្រឡាច  ខេត្ដ កំពង់ឆ្នាំង  ។  លុះ ស្ដេច មកដល់ ទត ឃើញ ទូក តា ដុង  យាយ ជ័យ  ចេញ ពី កំពង់ឆ្ងាយ  ហើយ ព្រះអង្គ ក៏ គិតស្មាន ក្នុង ព្រះទ័យ ថា  ឪ ដុង  ម៉ែ ជ័យ  មុខ ជា ខឹង ព្រះអង្គ លើក ផ្លូវថ្នល់  មិន ហើយ ហើយ  បានជា មិន ចាំ ជួប ព្រះអង្គ  ព្រះរាជា ក៏ ចាត់ សេនា ៤ នាក់ ទៅ  តាម ក៏ តាម ទៅ ជួប និង តា ដុង យាយ ជ័យ  ដែល កំពុង បណ្ដើរ នាង ត្រចើល ដោះ ក្រាល ឡើង សំដៅ មក ផ្ទះ  ហើយ សេនា  ទាំងនោះ និយាយ អង្វរ តា ដុង យាយ ជ័យ  តាង  ព្រះនាម ព្រះមហាក្សត្រ ថា  “ ព្រះអង្គ សូម យក នាង ទៅ ធ្វើជា ព្រះទេពី  របស់ ព្រះអង្គ ។  គ្រា នោះ នាង ត្រចើល ដោះ ក្រាល  ដែល ជា ស្រី ល្អ ដូចជា នាង ទេព ធិតា  ក៏ លុតជង្គង់ សំពះ ប្រណម្យ  ទៅ សេនា ទាំង ៤ នាក់ វិញ ថា  “ នាងខ្ញុំ សូម ក្រាប ថ្វាយបង្គំ  ទូល ព្រះរាជា ថា  “ នាងខ្ញុំ មិន សុខចិត្ដ ទៅ ធ្វើជា ព្រះទេពី របស់ ព្រះអង្គ ទេ  ព្រោះ រូប នាងខ្ញុំ ជារាស្ដ្រ  បើ ព្រះអង្គ នៅតែ បង្ខំ  យក នាង ខ្ញុំ  នាងខ្ញុំ នឹង សំលាប់ ខ្លួន ជា មិន ខាន ”  ។  ខណៈ នោះ តា ដុង យាយ ជ័យ  បាន និយាយ ទៅកាន់ សេនា ទាំង ៤ នាក់ ថា  “ សូម លោក ទូល ព្រះរាជា ផង  កុំ ឱ្យ ព្រះអង្គ បង្ខំ ពេក ចាំ ខ្ញុំ លួងលោម ចិត្ដ កូនស្រី ឱ្យ បាន ស្រួល សិន ”  ។  សេនា ៤ នាក់ ក៏ លា  ថយ ត្រលប់ ទៅវិញ ។  ចំណែក តា និង  យាយ ក៏ នាំ នាង ចូលក្នុង ផ្ទះ  ។  ពេល រាត្រី នោះ តា ដុង យាយ ជ័យ  នាំ នាង ត្រចើល  ដោះ ក្រាល  រត់ បណ្ដោះ ទៅ ទុក នៅ ផ្ទះ នាង ទែន  នៅ ភូមិ ស្រែ រ នោង  ហើយ តា ដុង យាយ ជ័យ និយាយប្រាប់ នាង ទែន ជា ប្អូន  តាម រឿង សព្វគ្រប់  និង  ប្រាប់ ឱ្យ ហៅ ព្រាន វិង  ឱ្យ នាំ កូន ឈ្មោះ ចៅ ប្រមាញ់ វិង ស៊ុង  មក រើស ពេល ការ ឱ្យ ហើយ ទៅ ។  តា យាយ ផ្ដាំ នាង ទែន  សព្វគ្រប់ ហើយក៏ វិល ថយមក ផ្ទះ វិញ  ចាំ ទូល ដោះសារ និង ស្ដេច  ។  ត្រង់ កន្លែង សេនា ៤ នាក់ មក អង្វរ  តា ដុង យាយ ជ័យ  សុំ នាង ត្រចើល ដោះ ក្រាល  ធ្វើជា ព្រះទេពី របស់ ព្រះរាជា  ហើយ នាង បាន សំពះ ប្រណម្យ ទៅ សេនា វិញ  ថា  នាង មិន សុខចិត្ដ ទៅ ទេ នោះ  គេ ហៅ ថា ទេព ធិតា ប្រណម្យ  ដែល ឥឡូវ មាន វត្ដ មួយ ឋិតនៅ កន្លែង នោះ ឈ្មោះ ថា  “ វត្ដ ទេ ព ប្រណម្យ ”  គឺ ពី ដើម គេ ហៅ ថា  “ វត្ដ ទេព ធីតា ប្រណម្យ ”  តែ ក្រោយមក ទៅជា វត្ដ ទេ ព ប្រណម្យ  នៅ ឃុំ វិហារ ហ្លួង  ស្រុក ពញា ឮ  ខេត្ដ កណ្ដាល  សព្វ ថ្ងៃ នេះ  ។  គ្រា នោះ ព្រះរាជា  លុះ ទ្រង់ សណ្ដាប់ សេនា ទាំង ៤ នាក់ ថា  ចាំ ឪ ដុង ម៉ែ ជ័យ អង្វរ  លួងលោម ចិត្ដ កូន ឱ្យ បាន ស្រួល សិន  ដូច្នោះ តាំងពី ថ្ងៃ នោះ មក  ព្រះអង្គ ទ្រង់ ចាត់ ឱ្យ សេនាមក ស្ដាប់ ដំណឹង នៅ ផ្ទះ  ឪ ដុង ម៉ែ  ជ័យ ជា រាល់ ថ្ងៃ ។  ឯតា ដុង  យាយ ជ័យ ចេះតែ ដោះសារ  “ ចិត្ដ នាង ពុំ ទាន់ ស្រួល នៅឡើយ ទេ ”  ។  ចំណែក នាង ទែន កាល  បើ បាន ទទួល ចងចាំ តាម សំដី បង សព្វគ្រប់ ហើយ  ក៏ ចាត់ ហៅ ព្រាន វិង  និង ចៅ ប្រមាញ់ វិង ស៊ុង  ឱ្យ ចូលមក ស្ដី ដណ្ដឹង នាង  ត្រចើល ដោះ ក្រាល  រួច ឱ្យ អាចារ្យ មើលវេលាការ បាន ហើយ  ក៏ ឱ្យ ដំណឹង ទៅ បង ឱ្យ មក រៀបការ កូន ។  តា ដុង យាយ ជ័យ  មិន ទាន់ បាន មកដល់ ភ្លាម ទេ  ព្រោះ នៅជាប់ ដោះសារ និង ស្ដេច  លុះ ដល់ ថ្ងៃ ចូល រោង តា និង យាយ ក៏ លួច លប ធ្វើដំណើរ  តាម ផ្លូវ ក្នុង ព្រៃ  មាន សេចក្ដីព្រួយ ជានិច្ច  ក្រែង ស្ដេច មក តាម ។  ការគិត របស់ តា និង យាយ ច្រើន ពេក រហូត ធ្វើឱ្យ គាត់  ទាំង ពីរ នាក់ វង្វេង ផ្លូវ អស់ មួយ ថ្ងៃ  រក ផ្លូវ ទៅ ផ្ទះ នាង ទែន មិន ឃើញ  ។  ទទួល ពេល នោះ តា និង យាយ បាន ជួប និង ក្មេង  គង្វាល ក្របី ម្នាក់  តា យាយ ស្រែក សួរ ថា  “ អើ អាវ៉ា  !  ផ្លូវ ណា ទៅ វាំង ពន្លូស  ផ្លូវ ណា ទៅ គុស  ទៅ ស្រែរ នោង ? ។  ក្មេង  គង្វា ក្របី គិត ថា  បើ អញ ចង្អុរ បង្ហាញ ប្រាប់ ផ្លូវ តែម្ដង ទៅ  វា គ្មាន ប្រយោជន៍  អ្វី មកដល់ អញ សោះ  បើ ដូច្នេះ អញ ប្រាប់ ឱ្យ  តា និង យាយ នេះ  បន់ អ្នកតា នេះ ទើប អញ បាន សំណែន អាស្រ័យ ផង  ឱ្យ ទី ព្រៃ ដែល អញ ធ្លាប់ ឃ្វាល ក្របី នេះ បាន កុះករ ផង ។  ក្មេង គង្វាល ក្របី គិត ដូច្នេះហើយ  ក៏ ឆ្លើយតប ទៅតា និង យាយ ថា  “ បើ តា និង យាយ ចង់ រក ផ្លូវ ឱ្យ ឃើញ ដូច បំណង  សូម  ឡើង ទៅ បន់ អ្នកតា ខ្នង ភ្នំ ទៅ  រួច ត្រូវ មាន សំណែន មក ថ្វាយ  ហើយក៏ មាន ទាំង ក្មេង ប្រគំ ភ្លេង បទ ខ្ទោរ ខ្នង ភ្នំ  រ បង មាស  បន្ទាយ ប្រាសាទ ទឹក ទប់  ជ្រង់ ជ្រង សំងាត់ ដោះ ក្រាល  ក ន្ទែន ទ្រាំង ផង ទើប តា និង យាយ រក ផ្លូវ ឃើញ ”  ។  តា ដុង យាយ  ជ័យ ឮ ពាក្យ ក្មេង កង្វាល ក្របី បង្គាប់ឱ្យ ធ្វើ ដូច្នេះ ក៏ ជឿ ធ្វើ តាម  ហើយ តា និង យាយ  ក៏ ឡើង ទៅ បន់ អ្នកតា  លើ ខ្នងភ្នំ លុះ ចុះ  មកវិញ ក៏ រក ផ្លូវ ឃើញ ធ្វើដំណើរ ទៅ ផ្ទះ នាង ទែន  ។  កាល ទៅដល់ ជិត របង ផ្ទះ  នាង ទែន ក្រឡេក ឃើញ  បង ស្ទុះ មក ទទួល  តា ដុង យាយ ជ័យ ក៏ និយាយប្រាប់ ពី ហេតុ វង្វេង ផ្លូវ ហើយ បាន បន់ អ្នកតា  ទើប រក ផ្លូវ ឃើញ  ។  ពេល នោះ លោក អាចារ្យ បាន  ឮ ថា តា ដុង យាយ ជ័យ ជា មេបា ខាង ស្រី  ចូលមក ក្នុង មង្គលការ ដែល ជិត បង្ហើយ  មាន ជាប់ បំណន់ ដូច្នោះ  ក៏ ឃាត់ ផ្អាក  ដំណើរ តា យាយ ឱ្យ ឈរ នៅ ក្រៅ រ បង សិន  មិន ឱ្យ ជាប់ បំណន់ ចូលមក ក្នុង មង្គលការ នោះ ឡើយ ។  លោក អាចារ្យ ប្រាប់  មេបា ទាំង សងខាង ថា  “ ឱ្យ រៀប សំណែន មាន ទាំង ភ្លេង  យក ទៅ ប្រគំលា  បំណន់ អ្នកតា ឱ្យ ហើយ សិន ទើប អាច ចូលមក ក្នុង  មង្គលការ នេះ បាន ។  នាង ទែន បាន ចាត់ចែង រៀបចំ សំណែន  មាន បង្អែម ចង្អាប  ព្រមទាំង ភ្លេង យក ទៅ ប្រគំបទ ខ្ទោរ ខ្នង  ភ្នំ  របស់ មាស បន្ទាយ ប្រាសាទ  ទឹក  ទប់  ជ្រង់  ជ្រង  សំងាត់ ដោះ ក្រាល  ក ន្ទែន  ព្រមទាំង ភ្លេង ៩ បទ នេះ  ក៏ បាន ចូលមក  នៅក្នុង ទំលាប់  ភ្លេង ការចាប់តាំងពី ពេល នោះ រហូតមកដល់ សព្វ ថ្ងៃ នេះ ។  លុះ ធ្វើ កិច្ចលា បំណន់ រួចហើយ  តា ដុង យាយ ជ័យ  ក៏ ចូលមក រួម ក្នុង មង្គលការ នោះ  អាចារ្យ បាន ឱ្យ នាំ កូនប្រុស ស្រី យកមក ផ្ទឹម ឱ្យ ពរ ជ័យ  ។  ថ្លែង ពី ព្រះរាជា ដែល គង់ នៅ  ព្រះពន្លា បន្ទាយលង្វែក  លុះ ទ្រង់ ជ្រាប ហេតុ ថា  តា ដុង យាយ ជ័យ លួច ពង្រាត់  នាង ត្រចើល ដោះ ក្រាល យក ទៅ រៀបការ  នៅឯ ផ្ទះ នាង ទែន  នៅ ស្រែរ នោង នោះ ហើយ  ព្រះអង្គ ក៏ យាង ជាមួយ សេនា  សំដៅ ទៅ ផ្ទះ នាង ទែន  លុះ ស្ដេច ដល់ ហើយ  ព្រះអង្គ ទត ឃើញ នាង ត្រចើល ដោះ ក្រាល  និង ចៅ ប្រមាញ់ វិង ស៊ុង  កំពុងតែ ក្រោប សំពះ ផ្ទឹម រួម ខ្នើយ ជាមួយគ្នា  ដោយ ទ្រង់ ទត ឃើញ គូរ ស្វាមី ភរិយា ទាំង ពីរ អ្នក នោះ  មាន រូប សម្ផស្ស  ល្អ សក្ដិសម គ្នា  ទ្រង់ ក៏ បណ្ដោយ ឱ្យ គេ ធ្វើ កិច្ចផ្ទឹម  នោះ ឱ្យ ហើយ ស្រេច  រួច ព្រះអង្គ ត្រាស់បង្គាប់ឱ្យ សេនា ទាំង សងខាង  ព្រមទាំង សាមីខ្លួន ទាំង ពីរ នាក់ មក ជួបជុំ ចំពោះ មុខ  ព្រះភក្ដ្រ ព្រះអង្គ ។  អ្នក ទាំងនោះ ក៏ មាន សេចក្ដីភិតភ័យ  ញាប់ញ័រ រន្ធត់ គ្រប់ គ្នា  ព្រះរាជា ក៏ ត្រាស់ សួរ ទៅ ចៅ ប្រមាញ់ វិង  ស៊ុង ថា “ អ្នកឯង ជា កូន អ្នកណា ?  បានជា ហ៊ាន រៀបការ  និង នាង ត្រចើល ដោះ ក្រាល ជា គូ ដណ្ដឹង របស់ យើង ? ។  ពេល នោះ  ចៅ ប្រមាញ់ វិង ស៊ុង  ក៏ ក្រាបទូល តប វិញ ថា  “ ទូលព្រះបង្គំ ជា កូន ព្រាន វិង  ”  ហើយ ចង្អុរ ទៅ ព្រាន វិង ជា ឪពុក របស់ ខ្លួន  ព្រះរាជា ទត ឃើញ ព្រាន វិង  ជា ព្រាន របស់ ព្រះអង្គ ក៏ ទ្រង់ សួរ ទៅ ថា  “ ព្រាន ឯង មាន កូនប្រុស ពី កាលណា មក ?  បានជា  យើង មិន ដែល ឃើញ ?”  ។  ព្រាន វិង ឱន សិរសា  ក្រាប ថ្វាយបង្គំ ដោយ ភ័យ តក់ស្លុត ជាខ្លាំង  បាន រៀបរាប់ ទូល ព្រះរាជា ថា  “ កូនប្រុស នេះ មិន មែន ជា កូន បង្កើត របស់ ទូល ព្រះបង្គំ ទេ  គឺជា កូន ចិញ្ចិម  ព្រោះ កាល ថ្ងៃ មួយ នោះ  ទូលបង្គំ ទៅ បរបាញ់  សត្វ ក្នុង ព្រៃ បាន ប្រទះ ស៊ុត មួយ ធំ  ចំលែក លើស សត្វ ទាំងអស់ លើក ទី ១  ដែល មាន កាយ ដី កប់ ថ្មី ៗ  ទូលព្រះបង្គំ ឃើញ  ហើយក៏ រើស យកមក ទុក មើល  លុះ គ្រប់ ថ្ងៃ ខែ  ស៊ុត ញាស់ ឡើង ស្រាប់តែ ចេញមក ជា កូន មនុស្ស តែម្ដង  គឺ ចំពោះ រូប កូន  ចិញ្ចឹម របស់ ទូល ព្រះបង្គំ នេះ ហើយ  ដែល ទូលព្រះបង្គំ បាន ឱ្យ ឈ្មោះ ថា  “ ចៅ ប្រមាញ វិង ស៊ុង ។  ព្រាន វិង ក្រាបទូល ហើយ  ក៏ ចង្អុរ ទៅ ចៅ  ប្រមាញ់ វិង ស៊ុង ដែល អង្គុយ ក្រាប នៅ ចំពោះ ព្រះភក្ដ្រ ព្រះអង្គ  ។  ចៅ ប្រមាញ់ វិញ ស៊ុង  ក៏ ភ្ញាក់ ខ្លួន ពេល  នោះ ថា ខ្លួន កើត ពី ពង ។  ខណៈ នោះ ព្រះរាជា ក៏ ស្ទុះ ទៅ ឱក្រសោប  ចៅ ប្រមាញ់ វិង ស៊ុង  ទ្រង់ ហៅ ថា  “ ឱ កូន សំលាញ់ ឪពុក !  ពុក នេះ ហើយ ជា ឪពុក របស់ កូន ”  ។  ព្រះអង្គ ថ្លែង រៀបរាប់ តាំងពី កាល ព្រះអង្គ នាំ អគ្គ មហេសី យាង ទៅ ក្រសាល ព្រៃ  ហើយ ប្រសូត ព្រះរាជ បុត្រ ទៅជា ស៊ុត  ក៏ កាយ ដី កប់ ក្នុង ព្រៃ ទៅ  ។  ទ្រង់ រៀបរាប់ សព្វគ្រប់ ហើយ  ព្រះរាជា ក៏ ទ្រង់ ចាត់ចែង  ឱ្យ ដង្ហែ ព្រះរាជ បុត្រ  ព្រមទាំង ព្រះនាង ត្រចើល ដោះ ក្រាល ចូល ទៅក្នុង ព្រះនគរ  ធ្វើ ព្រះរាជ ពិធី អភិសេក ចៅ ប្រមាញ់  វិង ស៊ុង  និង នាង ត្រចើល ដោះ ក្រាល  ឱ្យ ឡើង សោយ រាជ្យ ជា ស្ដេច ម្ចាស់ ផែនដី  ដំណរ ពី ព្រះអង្គ ក្នុង ពេល នោះ ទៅ  ហើយ  ព្រះអង្គ ទ្រង់ ត្រាស់ ហៅ តា ដុង យាយ ជ័យ ថា  តា ដុង ម៉ែ ជ័យ ជាប់ រហូតមក  ។  ទីក្រុង ឧដុង្គ មានជ័យ  មាន ព្រះមហាក្សត្រ  គង់ នៅ អស់ ថេរវេលា ជាង  ២ សតវត្ស  គឺ ២៤៣ ឆ្នាំ ។  បណ្ដារជ្ជកាល ទាំងនោះ  ចំពោះ រជ្ជកាល ព្រះបាទ អង្គរ ជ័យ  ( ហៅ ព្រះសត្ថា )  ដែល ទ្រង់ សោយ រាជ្យ នៅ ព.ស  ២២៧៣ - ២២៧៩  គ.ស  ១៧៣០  -  ១៧៣៦  ស្ដេច ចាកចេញ ពី ក្រុង  ឧដុង្គ មានជ័យ  ទៅ គង់ នៅ ទីក្រុង លង្វែក ជា ទីក្រុង ចាស់ ដែល ធ្លាប់ មាន មក ហើយ  ។  មុនពេល ព្រះបាទ អង្គរ ជ័យ ស្ដេច  គង់ នៅ បន្ទាយលង្វែក នោះ  ទីក្រុង ឧត្ដុង្គ ទំនេរ  ពុំ មាន ព្រះមហាក្សត្រ គង់ ប្រមាណ ២០ ឆ្នាំ  ក្រោយពី ២០ ឆ្នាំ នោះ មក  ទើប មាន ព្រះមហាក្សត្រ គង់ នៅឡើងវិញ  ។
ដកស្រង់ ចេញ ពី សៀវភៅ ប្រជុំ រឿង ព្រេងនិទាន ខ្មែរ
</doc>