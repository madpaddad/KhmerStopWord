
រឿង ដើមកំណើត សត្វ ផ្សោត
កាលពី ព្រេង នាយ ជា យូរអងែ្វង ណាស់ មកហើយ  មាន ដើម ជ្រៃ ធំ មួយ មាន មែក ត្រសុំ ត្រសាយ សាខា  មហាជន  ទូទៅ នៅ ភូមិ ជិតខាង គេ រាប់ អាន កោតខ្លាច រុក្ខជាតិ នេះ ណាស់ ក្នុង សម័យ នោះ ។
គេ ធ្វើ ខ្ទម រូបចំលាក់ ថ្ម ជា ភេទ ប្រុស មួយ ស្រី មួយ  ដាក់ អោយ អង្គុយ លើ ផែន ថ្ម ក្នុង ខ្ទម នោះ ។  គេ តែង បួងសួង  បន់ស្រន់  ថ្វាយ ក្រយ៉ា បូជា សុំ សេចក្តីសុខ  ក៏ ធ្លាប់ បាន សុខ រៀង មក  គេ សន្មត់ ថា  អ្នកតា ម្ចាស់ ស្រុក ។
មាន រុក្ខ ទេវតា មួយ មាន អាយុ វែង មិន ដឹង ជា ប៉ុន្មាន ឆ្នាំ មនុស្ស យើង ទេ  ស្ថិត នៅលើ ដើម ជ្រៃ ធំ នោះ ជា សេ្តច នៃ ឈើ ។  យូរ ទៅ មាន ស្រី ម្នាក់ មក ចាប់បដិសន្ធិ ជា កូន អ្នកស្រុក  ដែល រាប់អាន ដើម រុក្ខជាតិ នោះ ។  លុះ ធំ ពេញ  វ័យ ជំទង់ ដល់ រដូវ ត្រូវ សែន ព្រេន ថ្វាយ ក្រយ៉ា បូជា ជូន អ្នក តា ម្ចាស់ ស្រុក  នាង នោះ ក៏ ទូល ថា ស បាយ នំ ចំណី  ទៅ សែន ជួស ឪពុក ម្តាយ ។  រុក្ខ ទេវតា ក្រឡេក ឃើញ ដូចេ្នះ ចេះតែ មាន ចិត្ត អាណិតអាសូរ ស្រលាញ់ នាង នោះ  ហាក់ដូចជា ព្រាត់ គ្នា ពី កាលណា មក ហើយ  ទើប បាន នឹង បាន ជួប មុខ គ្នា ថ្មី ៗ ។  រុក្ខ ទេវតា នោះ កាន់តែ វិតក្កចិត្ត  អាណិត នាង ខ្លាំង ណាស់  ទ្រាំ ពុំ បាន ក៏ ហោះ ទៅ ទូល សួរ ព្រះឥន្ធ តាម ដំណើរ ។  ព្រះឥន្ធ ទ្រង់ រំពឹង ដោយ  ញាណ ទិព្វទៅ ឃើញ ថា  នាង នោះ កាលពី ជាតិ មុន ជា ប្រពន្ធ រុក្ខ ទេវតា នេះ  បាន សាង ប្រាថ្នា ជាមួយគ្នា មក ថា  « ទោះបី ទៅ កើត ជាតិ ណា  ភពណា សូមឲ្យ ជួប បាន ជា ប្តី ប្រពន្ធ និង គ្នា  កុំ ឃ្លាត គ្រប់ ៗ ជាតិ »  លុះ ចាស់ រៀង ខ្លួន  រុក្ខ ទេវតា នោះ សុំ លា ទៅ បួស ជា តាបសអស់ ជីវិត ដោយ ខ្លួន ពី គ្នា ទៅ ។  តាបស មក កើត ជា រុក្ខ ទេវតា នេះ  ប្រពន្ធ ទៅ កើត ជា នាង ទេពធីតា  បែក គ្នា  ទៅ ឆ្ងាយ មិន ជួបជុំ  នាង ប្រពន្ធ ច្យុត ពី ទេព ធីតា ម ក កើត ជិត ទីក នែ្លង  ដែល ទេវតា ជា ប្តី នៅ ។
មកពី មាន និស្ស័យ ពី ជាតិ មុន យ៉ាង នេះ  ទើប បណ្តាលឲ្យ រុក្ខ ទេវតា ចេះតែ ស្រលាញ់ អាណិតអាសូរ នាង ។  តែ មក ពី រុក្ខ ទេវតា នោះ មាន ពៀរ ដែល គេច ទៅ បួស ចោល ប្រពន្ធ  ឲ្យ ព្រួយ ទុក្ខវេទនា អស់ សង្ខារ ទៅ មិន ឲ្យ ជួប មុខ  បានជា ច្យុត ទៅ កើត ជា មនុស្ស វិញ មិន ជួបគ្នា ។  ព្រះឥន្ធស មែ្តង ប្រាប់ រុក្ខ ទេវតា  ដូច រៀបរាប់ មក នេះ  រុក្ខ ទេវតា បាន ដឹង សព្វគ្រប់ ហើយ  ក៏ លា ព្រះឥន្ធ មកវិញ គិត ពិចារណា ថា  « ឥឡូវ នឹង ទៅ ថ្វាយបង្គំ លា ព្រះឥន្រ្ទា  ធិរាជ សុំ ច្យុត ទៅ កើត ជា មនុស្ស ឃើញ ថា ការ មិន គួរ  ព្រោះ ប្រពន្ធ ទៅ កើត ធំ ពេញ ក្រមុំ ទៅ ហើយ  ហើយ  សង្ខារ របស់ មនុស្ស ខ្លី ណាស់ មិន ដូច ទេវតា ទេ » ។  ទេវតា គិត ចុះ គិត ឡើង មិន ធ្លុះធ្លាយ ត្រង់ណា សោះ ។  ហេតុ ដែល មាន ពៀរ ដែល គេច ទៅ បួស ជា តាបស មិន ឲ្យ ឃើញ មុខ លុះត្រាតែ សូន្យ សង្ខារ រៀង ខ្លួន ។  រុក្ខ ទេវតា  ព្រួយ ខ្លាំង ណាស់ ក៏ ប្រថុយប្រាណ  ប្រថុយប្រាណ ប្រថាន ព្រេង ថា  « ណ្អើយ ចុះ អញ ទៅ ប្រាប់ ប្រពន្ធ ឲ្យដឹងខ្លួន  អញ ជា ប្តី គូព្រេង ទៅ ចាប់ ជាតិ ជា រុក្ខ ទេវតា  នាង ឥត មាន គូព្រេង ទៀត ទេ  បើ នាង បាន ដឹង ថា  ខ្លួន អញ ជា ប្តី  នាង មុខ ជា លែង យក ប្តី អស់ មួយ ជាតិ នេះ ហើយ » ។  គិត ស្រេច ពេល រាត្រី ស្ងាត់ ក៏ និមិ្មត ខ្លួន ធ្វើជា ពស់ ថ្លាន់ ចូលទៅ  អោប រឹត នាង ។  នាង ភ្ញាក់ ឡើង បំរះ ពុំ រួច  បួស ថ្លាន់ និយាយ លួងលោម សព្វគ្រប់ មិន ជឿ ថា  បើ ប្តី ជា រុក្ខ ទេវតា  ហេតុ មេ្តច ក៏ មក ជា ពស់ថ្លាន់ ដូចេ្នះ វិញ ។  រុក្ខ ទេវតា ជា ប្តី ថា  » បើ នាង មិន ជឿ បង  បង នឹង ប្រែ រូប ឲ្យ នាង មើល » ។  រុក្ខ ទេវតា ក៏ ផ្លាស់ រូប ជា ទេវតា វិញ ភ្លាម ៗ  នាង ក្រេឡកឃើញ ក៏ ស្រលាញ់ ពេញចិត្ត  ជឿជាក់ ថា ប្តី ខ្លួន ជា ទេវតា មែន  ព្រោះ រក មនុស្ស ណា និង ឲ្យ ល្អ ដូច ពុំ បាន ។  រុក្ខ ទេវតា និយាយប្រាប់ នាង ថា ខ្លួន បង បើ មិន និម្មិត  ខ្លួន ជា សត្វ បែប នេះ ទេ  មិន អាច មក នៅជិត នាង បាន ឡើយ ត្រូវតែ និម្មិត រូប ជា សត្វ ផេ្តសផ្តាស់ ទើប នៅ ជាមួយ នាង បាន ។  និយាយ រួច ក៏ និម្មិត ខ្លួន ជា ពស់ ថ្លាន់ វិញ ។  ពស់ ថ្លាន់ នេះ គ្រាន់តែ នៅ ជាមួយ នាង ប៉ុណ្ណោះ ទេ  ប៉ុនែ្ត មិន ដែល រួម សង្វាស់ ជាមួយនិង នាង នោះ ឡើយ  ហើយ ហាម ប្រពន្ធ ថា កុំ និយាយប្រាប់ ម៉ែ ឪ បងប្អូន និង  អ្នកស្រុក ឲ្យ ថា ជា ទេវតា  ឲ្យ ថា តែ ពស់ ថ្លាន់  ពេល ថៃ្ង បង មិន នៅ ជាមួយ នាង ទេ  បង មក លេង តែ យប់ ៗ  សឹម ផ្លាស់ រូប ជា ទេវតា ឲ្យ ឃើញ ម្តង ៗ ។  ជិត ភ្លឺ ហើយ លឺ មាត់ និយាយ គ្នា  ឪពុក ម្តាយ ចូលទៅ មើលឃើញ ពស់ ថ្លាន់ ពេន ទ្រេល ពេញ លែ្វង ផ្ទះ  ក៏ ភ្ញាក់ ច្រេឡាត ស្រែក  រុក្ខ ទេវតា ភៀសខ្លួន បាត់ ទៅ ។  ឪពុក ម្តាយ ហៅ កូនស្រី មក សួរ កូន និយាយ សារស័ព្ទ ប្រាប់ រឿង ពី ដើម ចប់ ដល់ ចុង ។
ឪពុក ទាល់ប្រាជ្ញ មិន ដឹង ធ្វើ មេ្តច ក៏ ដកដង្អើម ធំ សួរ កូន ថា  ឥឡូវ ពស់ ថ្លាន់ ទេវតា នោះ ទៅ ណា បាត់ ហើយ ។  កូន ប្រាប់ ថា  ពេល ថៃ្ង មិន មក ទេ  យប់ ទើប មក ។  នាង ប្រាប់ ឪពុក ម្តាយ ថា  ទេវតា ជា ប្តី ហាម មិន ឲ្យ ប្រាប់ គេ ថា  ទេវតា ទេ  ឲ្យ ថា តែ ពស់ ថ្លាន់ បាន ហើយ ។  លុះ ពេល រាត្រី ស្ងាត់  រុក្ខ ទេវតា ក៏ មកដល់  ប្រពន្ធ និមិ្មត រូប ជា ទេវតា  ឲ្យ នាង មើល តាម សេចក្តីសន្យា ។  នាង ក៏ អុជ ភ្លើង ភ្លឺ ឡើង ស្ទុះ ទៅ អោប ប្តី  ដោយ សេចក្តីមេត្រី សេ្នហា ។  លឺ មាត់ និយាយ គ្នា ឪពុក ម្តាយ ចូលទៅ លបមើលឃើញ ទេវតា ល្អ ណាស់  ក៏ ស្រលាញ់ ពេញចិត្ត និង រុក្ខ ទេវតា នោះ  ក្រៃលែង  រុក្ខ ទេវតា ដឹង ថា ឪពុក ម្តាយ លបមើល ផ្លាស់ រូប ទៅជា ពស់ ថ្លាន់ វិញ ភ្លាម  ឃើញ ធំ ទ្រេល ពេញ  បន្ទប់ ផ្ទះ ។
ទៀប ភ្លឺ រុក្ខ ទេវតា ប្រាប់ ប្រពន្ធ ឲ្យ នាំ ឪពុក ម្តាយ ទៅ ជីក យក កំណប់ ក្នុង ដំបូក មួយ  មាន មាស ប្រាក់  ពេជ្រ  កែវ កង  តុ  ថា ស  ចាន  ជញ្ជូន មក ដាក់ ពេញ ផ្ទះ  ឡើង ទៅជា អ្នក មាន ធំ ។  យូរ ទៅ ដឹង ជ្រួតជ្រាប ដល់ អ្នក  ស្រុក មក មើល ឈូរឆរ  ពិតជា ពស់ ថ្លាន់ ពេន ទ្រេល នៅ ជាមួយនិង នាង ។  និយាយ ពី បុរស ប្តី ប្រពន្ធ  មាន កូនក្រមុំ មួយ នៅ ភូមិ ផេ្សង ពី នាង មាន ប្តី ពស់ ថ្លាន់  ទេវតា នោះ ចេះតែ រំភើប ក្នុង ចិត្ត  នាំ ប្តី ប្រពន្ធ សរសើរ ថា  « វាសនា អ្វី គេ ក៏ ល្អ មេ្លះ  ពី ដើម ជា អ្នកក្រ ដូច គេ ឯង សោះ  ឥឡូវ មាន ផ្ទះ ធំ ខ្វាត់ ខែ្វង ត្រឈឹងត្រឈៃ  មាន គោ ក្របី  ដំរី  សេះ  ខ្ញុំ កំដរ ប្រើ គគ្រឹកគគ្រេង ល្បី ឈ្មោះ ថា  ចៅ សួស្តិ៏ សេដ្ឋី  នេះ មកពី កូន គេ មាន ប្តី ពស់  ថ្លាន់  ពស់ ថ្លាន់ ឲ្យ កំណប់ ព្រេង  » ។  បុរស នោះ តូចចិត្ត និង ខ្លួនឯង ណាស់ ចេះតែ ដកដង្អើម ធំ  ចេះតែ ទនេ្ទញ ទាំង  យប់ ទាំង ថៃ្ង ។  ប្រពន្ឋ ឃើញ ប្តី កើតទុក្ខ ដូចេ្នះ  ក៏ និយាយប្រាប់ ប្តី ថា  « ខ្ញុំ បាន លឺ ចាស់ទុំ និយាយ រៀង ៗ មក ថា  សត្វ ពស់ ថ្លាន់ មិន ដូច ពស់ ទាំងពួង ទេ  តែ មាន ដម្បូក ធំ ៗ ក្នុង ព្រៃ  ហើយ ច្រើន មាន ពស់ ថ្លាន់ ទៅព័ទ្ធ ពេន នៅ  ទីនោះ ។  គេ ថា ពស់ រក្សា កំណប់ ព្រេង » ។  ប្តី ថា  « បើ ដូ ចេ្នះ ព្រឹក សែ្អក ឯង ដាំ៍ បាយ ឲ្យ បង ពី ព្រឹក កុំ ឲ្យ អ្នកណា ដឹង  បង នឹង ដើរ សែ្វង រក ពស់ ថ្លាន់ ព័ទ្ធ ដំបូក ក្នុង ព្រៃ ធំ ៗ  បើ ឃើញ បង និង ចាប់ យកមក ធ្វើជា ប្តី កូន យើង  » ។  ប្រពន្ធ ពេញចិត្ត ក៏ ព្រម ពៀ្រង គ្នា  ព្រឹក ឡើង ដាំ បាយ វិច ជា សំណុំ  ព្រមទាំង ទឹក បំពង់ ប្រគល់ឲ្យ ប្តី  ប្តី ក៏ ដើរ សែ្វង រក ពស់ ថ្លាន់ ។  បុរស នោះ ចូលក្នុង ព្រៃ ធំ មិន យូរ ប៉ុន្មាន ក៏ បាន ប្រទះ ដំបូក មួយ ធំ ក្នុង ព្រៃ ទួល  មាន បន្លា ស្អិត និង វល្លិ៏ រវីមរវា ម  វារ ពាក់ព័ន្ធ លើ គ្នា ។  បុរស ចូលទៅ អើត ឈ្ងោក មើលឃើញ ពស់ ថ្លាន់ ពេន ទ្រេល លើ ក្បាលដំបូក ។  ពស់ នោះ រស់ នៅក្នុង ព្រៃ ដំបូក នោះ  អស់ កាល ជា យូរអងែ្វង ណាស់ មកហើយ  វា មិន ដែល ទៅកាន់ ទីណា សោះ  ទោះបី អត់ឃ្លាន យ៉ាងណា  ក៏ ស៊ូរ ទ្រាំ នៅក្នុង ទីនោះ ។  ពស់ ក៏ មិន រើ ប៉ុន្មាន ព្រោះ វា ស្គាំង ស្គម អស់ កំលាំង ស្ទើរតែ  កំរើក ខ្លួន មិន រួច ។  បុរស យក ឈើ គោះ មើល ក៏ មិន ទាំង កំរើក ខ្លួន ផង ។  បុរស នោះ នឹក ត្រេកអរ ក្នុង ចិត្ត ណាស់  គិត ថា  ពស់ ថ្លាន់ នេះ  ពិតជា មាន កំណប់ ហើយ បានជា ស្លូត ម៉េ្លះ  ក៏ បោចវ ល្លិ៏ ស្រាក់ ស្រួត ជាប់ ។  បុរស លើក ស្ពាយ ទាំង ភែ្នន មក ។  ដោយ ធ្ងន់ ខ្លាំង ពេក ក៏ ឈប់ សំរាក តាម ផ្លូវ ទល់ ព្រលប់ ទើប មកដល់ ផ្ទះ  ស្រែក ហៅ ប្រពន្ធ និង កូនក្រមុំ ពី ក្រៅ របង ឲ្យ  ទៅ ជួយ ទទួល ។
ប្រពន្ធ និង កូនក្រមុំ ក៏ ចុះ ទៅ ទទួល ប្តី  ឪពុក ស្ពាយ ពស់ ថ្លាន់ ទាំង ភេ្នន ក៏ ត្រេកអរ ឥត ឧបមា ។  លុះ យកមក ដាក់  ដល់ លើ ផ្ទះ អួត ប្រាប់ ប្រពន្ធ ថា  « ពស់ នេះ ស្លូត ណាស់ ត្រូវចិត្ត បង ហើយ ។  បើ ភាន ឯង មិន ជឿ ទៅ ចាប់ ស្ទាប  អងែ្អល មើល ចុះ  ស្ទើរតែ មិន កំរើក ខ្លួនប្រាណ ផង »។  ប្រពន្ធ លូក ដៃ ទៅ ពាល់ មើលឃើញ មិន កំរើក មែន  ក៏ ចេះតែ បបោស អងែ្អល សរសើរ ថា  « កូន អើយ !  ពណ៌ ‌ សំបុរ អ្នក អី ក៏ ល្អ ម៉េ្លះ  ដូច គេ ទើប និង ទីប មាស ថ្មី ៗ  ទោះបីជា ហូល ដែល ជាង ចេះ ចង គាត យ៉ាងណា  ក៏ មិន ល្អ មិន ដូច អ្នក ដែរ » ។  ពស់ ថ្លាន់ ដោយ ជាប់ ចំណង ផង ហើយ ហេវ អស់ កំលាំង និង អត់ អាហារ យូរ ថៃ្ង ផង  ក៏ ធ្វើ តែ ភែ្នក ភ្លឹះ ៗ  លិទ្ធ អណ្តាត ភែ្លម ៗ  ប្រហែលជា ក្នុង ចិត្ត វា ដែល ឃ្លាន ប្រុងតែ លេប មនុស្ស ។  ប្តី តាំង បង្គាប់ ប្រពន្ធ និង កូនក្រមុំ ឲ្យ វាយ មាន់  ស្ល ដណ្តាំ បាយ ឲ្យ ឆាប់  និង រៀបសែន ព្រេន  ប្តឹង ជីដូន ជីតា រៀបផ្សំ ផ្គុំ ឲ្យ កូន យក ប្តី ពស់ ថ្លាន់ ។  ប្តី រត់ ទៅ ទិញ ស្រា បាន មក  ប្រពន្ធ ដាំ បាយ ស្ល ឆ្អិន ដួស ដាក់ តុ ថា ស  ហៅ បងប្អូន ជិតខាង ឲ្យ មក ជួយ សែន ព្រេន  បង្គាប់ កូនក្រមុំ ឲ្យ រៀបចំ ដំណេក បង្គុយ អ្នកស្រុក ជិតខាង ដែល មាន បញ្ញា វាង វៃ ។  គេ លាន់ មាត់ និង បុរស នោះ  ថា ឆ្កួត  ថា ព្រើល គ្រប់ ៗ គ្នា  អ្នក ខ្លះ ក៏ រក ពុទ្ធោ  អ្នក ដែល ត្រូវ ស្រា  អរ ឲ្យ តែ គេ ហៅ ឲ្យ ចូលទៅ ជួយ សែន  និង បាន ស៊ី ផឹក សប្បាយ  ។
លុះ ទៅ ជួបជុំគ្នា  លើក ពស់ ថ្លាន់ ដាក់ លើ កំរាល សំពត់ ស  ស្រាយ ចំណង ឲ្យ កូនក្រមុំ ទៅ អង្គុយ ទន្ទឹម  ពស់ នោះ  ក៏ នៅ ស្ងៀម ដោយ គ្នា អត់ អាហារ មក យូរ ថៃ្ង ហើយ ។  បុរស បង្គាប់ ឲ្យ គេ លើក បាយ សម្លរ  ទៅ ដាក់ អុជ  ទៀន ធូប  សំបូង សង្រូង ប្តឹង ជីដូន ជីតា  ច្រូច ស្រា ៣ ដង រួច សែន ចាប់ សំណែន នំ ចំណី  បាយ សម្លរ គ្រប់ មុខ  ដាក់ ច្រឡូក ចូល គ្នា មួយ ចាន  យក ទៅ ចាក់ នៅមុខ ផ្ទះ  ហៅ ពួក អង្រឹង ជើង សែ្នង ឲ្យ ស៊ី  ព្រោះ ជីដូន ជីតា ពិសា  រួចហើយ  ហើយ លើក តុ  ថា ស  ចេញមក ក្រៅ  លត់ ភ្លើង ទុក កូនក្រមុំ ឲ្យ នៅ ជាមួយ ពស់ ថ្លាន់ ក្នុង បន្ទប់ ។  នាង នោះ ប្រហែលជា ខ្លាច ពស់ ដែរ  ប៉ុនែ្ត និង ចេញមក ក្រៅ ខ្លាច ឪពុក ម្តាយ  ព្រោះ ផ្សំ ដំណេក ឲ្យ ពស់ ថ្លាន់ ហើយ  ក៏ ចេះតែ អត់ទ្រាំ ទៅ ។  ចំណែក ឪពុក ម្តាយ នាំ ញាតិមិត្ត ស៊ី មាន់ ផឹក ស្រា ឯ លែ្វង ខាងក្រៅ ។  ពស់ នោះ កាល មនុស្ស នៅ ស៊ី ផឹក មាត់ អ៊ូ អែ វា នៅតែ ស្ងៀម ធ្វើ ហាក់ដូចជា មិន ដឹងខ្លួន ។
លុះ គេ ស៊ី ផឹក រួចទៅ ស្ងាត់ អស់ ប្រហែល ពាក់កណ្តាល  អាធ្រាត វា លា ខ្លួន ខ្សាក ។  វា ឥត រឹត រួត នាង នោះ ទេ  ព្រោះ ពស់ នោះ វា ធំ ល្មម លេប នាង នោះ បាន តែម្តង ។  វា គ្រាន់តែ យក កន្ទុយ ស៊ក រុំ ក ដៃ នាង នោះ ជាប់ ងាក ក្បាល មក ក្រោម កៀវ ជើង ប្រមូល ផ្ទឹម គ្នា  វា ហារ មាត់  ប្រញ្ចកជើង នាង ទាំង ពីរ តែម្តង ។  ពី ដំបូង នាង នោះ ស្មាន ថា  ពស់ ថ្លាន់ ប្រុង រួមបវេណី និង ខ្លួន បានជា នាង នៅ  ស្ងៀម មិន មាត់  ព្រោះ ដេក ជាមួយគ្នា តាំងពី ល្ងាច មិន អី សោះ  បែប ជា ទុកចិត្ត ពស់ បន្តិច ទៅ ហើយ ។  លុះ វា លេប ស្រឺត ៗ ដល់ ក្បាល ជង្គង់ នាង នឹកសង្ស័យ ថា  ពស់ ថ្លាន់ ច្បាស់ជា លេប អញ ពិត ហើយ  គិត និង ក្រោក  ក៏ ក្រោក មិន រួច  កន្ទុយ ពស់ វា រឹត ដៃ នាង ជាប់  នាង ភ័យ ណាស់ ស្រែក ហៅ ម្តាយ ថា  « ពស់ ថ្លាន់ វា លេប ហើយ » ។  ម្តាយ លឺ មាត់ កូន ស្រែក ហៅ  ក៏ ស្រែក សន្ធាប់ ទៅ វិញ ថា  « ខ្មោច មេចំកួត  ប្តី ប្រលែង ផង បាន តែ ព្រើល ៗ » ។  ឪពុក ស្រវឹង ស្រា ដេក សន្លប់ ហៀរ ទឹកមាត់ កក្លាក់  លុះ ពស់ លេប ដល់ ច ងេ្កះ នាង ស្រែក ហៅ ម្តាយ ថា  « ម៉ែ ៗ  ជួយ កូន ផង  ពស់ លេប ដល់ ច ងេ្កះ ហើយ » ។  ម្តាយ រឹតតែ បញ្ជោរ ពី ក្រៅមក ស្តីបន្ទោស ថា  « កូន អី ក៏ ចង្រៃ  មិន ចេះ ខ្មាស់ គេ ឯង  មិន ច្រឡំ និង អ្នកស្រុក  តិច អញ ចូលទៅ វាយ ក្បាល ក្នុង ដំណេក បែក ឥឡូវ » ។  នាង នោះ ចេះតែ ស្រែក ថា  « ម៉ែ អើយ ជួយ កូន ផង  ពស់ លេប ដល់ ចុង ដង្អើម ហើយ »  បន្តិច ស្រែក ថា  « លេប ដល់ ក ហើយ » ។
ម្តាយ លឺ កូន ស្រែកញយ ៗ ពេក មិន ខ្ចី ទាំង តប ផង  គិត តែ ពី សង្ងំ ដេក ។  លុះ លេប ដល់ បបូរមាត់ ក៏ ស្រែក លា  ឪពុក ម្តាយ ថា  « បើ ឪ ម៉ែ មិន ជួយ កូន ទេ  កូន សូម លា ស្លាប់ ហើយ » ។  ម្តាយ ស្តាប់ ទៅ លឺ មាត់ កូន ង៉ុល ៗ  ក្នុង មាត់ ពស់ ថ្លាន់ ដែល វា លេប គ្រប បបូរមាត់ ទៅ ហើយ នោះ ។  លុះ បាត់ លឺ មាត់ កូន  ម្តាយ សង្ស័យ ក៏ អុជ ភ្លើង  ចូលទៅ មើល  បាត់ កូន ឃើញ តែ ពោះ ពស់ ធំ កំពីង  តាំងពី ក្រោម រហូតដល់ ជិត ពាក់កណ្តាល ខ្លួន ។  នាង ម្តាយ នោះ ក៏ ស្រែក ទួញ ងោង  ផ្អើល ឆោឡោ ដល់ អ្នកស្រុក អ្នកភូមិ  ផ្ទះ អ្នកជិតខាង ទាំង ពាក់កណ្តាល អាធ្រាត ។  ឪពុក ភ្ញាក់ ឡើង ហៅ អ្នកស្រុក មក ជួបជុំ  ចោម ចាប់ ពស់ ថ្លាន់ ទាក់ក ចង សន្ធឹង  យក កាំបិត ព្រា  វះយក កូន បាន មក សន្លប់ សូន្យ ឈឹង ដូចជា ស្លាប់ ។  តែ ខ្លួន នៅ ក្តៅ ប្រឡាក់ សុទ្ធតែ រំអិល ពស់ ពេញ ទាំង ខ្លួន ទាំង  ក្បាល និង ដៃ ជើង ឆ្អាបកខ្វក់  នាំគ្នា ដង ទឹក មក លាង  លាង មិន ជ្រះ  ដាំ ទឹក ក្តៅ យកមក លាង ក៏ មិន ជ្រះ  លុះ គេ  ស្រោច ទឹក ក្តៅ អ៊ុន ៗ លាង ឲ្យ មួយ ស្របក់  នាង ក៏ ដឹងខ្លួន ឡើងវិញ ។  មើលឃើញ បងប្អូន មាមីង ជួបជុំ តៀ្របត្រា  មើល មក ខ្លួនឯង សុទ្ធតែ រំអិល ពស់ ឆ្អាប គ គ្រុក ។  ក្រោក ឡើង កន្រ្តាក់ បាន ផ្តិល ទឹក មួយ  លើក គ្របទទូល ក្បាល ដើរ ទៅ មាត់ សមុទ្រ ដង ទឹក ងូត លាង ដូច មេ្តច ក៏ មិន ជ្រះ រំអិល ពោះ នោះ  គិត ថា  ឱខ្លួន អញ អើយ ម៉េ្លះ ទៅ ហើយ  នៅជា មនុស្ស ក៏ ខ្មាស់ គេ  បើ ស្លាប់ ទៅ វិញ ប្រសើរ ជាង  ក៏ យក ផ្តិល ទទួល ក្បាល ដើរ ទៅ ត្រង់ មាត់ ច្រាំង អន្លង់ ជ្រៅ នឹក ប៉ង ក្នុង ចិត្ត ថា  « អញ នឹង លោត ទឹក សំលាប់ ខ្លួនឯង ចោល » ។  គិត ដូច្នោះហើយក៏ លោត ប្រូង ទៅ  ក្លាយ ខ្លួន ទៅ កើត ជា ផ្សោតញី ភ្លាម  មុជក្នុង ទឹក ហែល ចាប់ ត្រី ស៊ី ព្រងើយ ។  ឪពុក ម្តាយ រត់ តាម ទៅ មើល កូន  ឯមាត់ កំពង់ទឹក រក ពុំ ឃើញ  ក៏ នាំគ្នា យំ សោក អាឡោះអាល័យ រៀបរាប់ រឿង ផេ្សង ៗ នៅ មាត់ ទឹក ។  លុះ ត្រលប់មក ផ្ទះ វិញ បបួល ប្តី ប្រពន្ធ អូសពស់ ថ្លាន់ យក ទៅ ចោល ក្នុង ព្រៃ ធំ មួយ ដោយ ស្មាន ថា  ពស់ ថ្លាន់ វា ស្លាប់  ព្រោះ វះ ពោះ រយះជា ពីរ ទៅ ហើយ តែ ធម្មតា ពស់ ថ្លាន់ តែង មាន ប្រមាត់ រស់ គ្រាន់តែ វះ ពោះ ប៉ុណ្ណឹង មិន ស្លាប់ ទេ ។  លុះត្រាតែ កាប់ ដាច់ ជា ពីរ ជា បី កំណាត់ ទើប ស្លាប់ ។  យូរ ៗ ទៅ ពស់ ថ្លាន់ សះ ជា រស់ ឡើងវិញ ហើយ តាំងចិត្ត លែង ស៊ី មនុស្ស  និង សត្វ ណា ដែល គ្មាន រោម  គ្មាន មមី ស  ការ ដែល ពស់ ថ្លាន់ លែង ស៊ី មនុស្ស  និង សត្វ គ្មាន រោម ក៏ ជា ទំនៀមទំលាប់ ពី ត្រឹម នោះ មក រហូតដល់ ឥឡូវនេះ ។  ឯ ផ្សោត ក៏ កើតមាន ពី ត្រឹម នាង ប្រពន្ធ ពស់ ថ្លាន់  រហូតមកដល់ សព្វ ថៃ្ង នេះ  ក្បាល ផ្សោត ក៏ ត្រងោល ដូចជា  របៀបទទូរ ផ្តិល  សរីរាវៈយវៈ របស់ ផ្សោត  មិន ខុសគ្នា ពី មនុស្ស ប៉ុន្មាន ទេ ដូចជា  ដោះ  ប្រដាប់ កេរ ខ្មាស  និង សរីរាវៈយវៈ ឯទៀត ខ្លះ សឹងតែ ដូច មនុស្ស ទាំងអស់  គ្មាន តែ ដៃ ជើង ប៉ុណ្ណោះ ទេ ។
ប្រជុំ រឿង ព្រេង ខ្មែរ
កាសែត កោះសន្តិភាព
</doc>