
រឿង ក្រសា និង ក្តាម
នៅ ត្រង់ កន្លែង មួយ នោះ ក្នុង ព្រៃ នេះ  មាន បឹង ធំ មួយ  មាន មច្ឆា ច្រើន ប្រភេទ រស់ នៅ ។  ក្រសាមួយ ក្បាល រស់ នៅ អាស្រ័យ នឹង បឹង នោះ ។  ក្រសានោះ ចាស់ ទៅ ហើយ  គ្មាន កម្លាំង អ្វី នឹង ចាប់ ត្រី មកស៊ី បាន ទៀត ទេ ។  ភាពអត់ឃ្លាន បាន បណ្តាលឲ្យ វា ស្គម ស្គាំង ។
ថ្ងៃ មួយ វា មក ទុំ នៅ មាត់ បឹង ហើយ ស្រែក ខ្លាំង ៗ  សម្រក់ ទឹកភ្នែក សស្រាក់ ។  ក្តាម មួយ ក្បាល មក រក វា  ដោយ មាន ត្រី ជាច្រើន ក្បាល មក តាម ដែរ  សួរ យ៉ាង សម គួរ ទៅ ក្រសា ថា
“ លោក ពូ !  លោក ពូ មិន អី ទេ ?  ហេតុ អ្វី ក៏ លោក ពូ មិន ស៊ី អី សោះ ថ្ងៃ នេះ ?  ហេតុ អ្វី បានជា លោក ពូ យំ ?  ហេតុ អ្វី បានជា លោក ពូ ដកដង្ហើម ធំ បែប នេះ ?”
ក្រសាក៏ តប ថា
“ កូន ៗ អើយ !… ខ្ញុំ សម្រេចចិត្ត ថា កាន់សីល ហើយ ។  ខ្ញុំ ធ្លាប់ ជា អ្នកស៊ី ត្រី  តែ ឥលូវនេះ ខ្ញុំ ប្តេជ្ញា ថា នឹង មិន ប៉ះ សាច់ ត្រី ទៀត ទេ  បើ ទោះជា ត្រី មក ជិត ខ្ញុំ ក៏ដោយ  ព្រោះ ខ្ញុំ ប្តេជ្ញា ថា នឹង តម មិន ស៊ី ត្រី ទៀត ទេ រហូតដល់ ស្លាប់ ។ ”
ក្តាម ក៏ សួរ គាត់ ថា
“ ហេតុ អ្វី ក៏ លោក ពូកាន់ សីល ?”
ក្រសា ក៏ និយាយ ថា
“ ខ្ញុំ បាន កើត នៅ បឹង នេះ  ហើយ ខ្ញុំ ក៏ ចាស់ នៅ ទីនេះ ដែរ ។  ខ្ញុំ ដឹង ថា ទីនេះ នឹង គ្មាន ភ្លៀង ទៀត ទេ  ក្នុង អំឡុង ដប់ ពីរ ឆ្នាំ នេះ ។ ”
ក្តាម ក៏ ឧទាន ថា
“ តើ លោក ពូឮ រឿង នេះ ពី ណា មក ?”
ក្រសា និយាយ ថា
“ ខ្ញុំ ឮ ពី មាត់ គ្រូ ទាយ ម្នាក់ ។  គ្រូទាយ នោះ និយាយ ថា  គេ សរសេរ នៅក្នុង គម្ពីរ តារាសាស្ត្រ ថា  ទៅ តាម ទីតាំង របស់ ផ្កាយ និង តារា  នឹង គ្មាន ភ្លៀង ទៀត ទេ ក្នុង ដប់ ពីរ ឆ្នាំ នេះ ។  បឹង នេះ គ្មាន ទឹក គ្រប់គ្រាន់  ហើយ ទឹក នឹង តិច ទៅ ៗ  ហើយ នៅ ទីបញ្ចប់  វា នឹង ស្ងួត អស់ ។  ដូច្នេះ  គ្មាន ទឹក  សត្វ ក្នុង ទឹក ដែល ខ្ញុំ ធ្លាប់ ស៊ី  ដែល ខ្ញុំ ធ្លាប់ លេង ជាមួយ តាំងពី កើត មក  នឹង ស្លាប់ ទាំងអស់ ។  ខ្ញុំ មិន អាច ឃ្លាត ចាក ពី ពួកវា បាន ទេ ។ ហេតុ ដូច្នេះ បានជា ខ្ញុំ តម បែប នេះ ។  សត្វ ទឹក នៅក្នុង បឹង តូច ៗ ផ្សេង ទៀត  ត្រូវបាន ជម្លៀស ទៅកាន់ បឹង ផ្សេង ទៀត ដោយ បងប្អូន របស់ វា  អណ្តើក  ក្រពើ  និង សត្វ ធំ ៗ ធ្វើដំណើរ ទៅ ដោយ ខ្លួនឯង ។  ប៉ុន្តែ សត្វ ទឹក ក្នុង បឹង នេះ ហាក់ដូចជា គ្មាន ខ្វល់ខ្វាយ សោះ ។  ខ្ញុំ យំ  ព្រោះ បន្តិច ទៀត នេះ  គ្រប់ យ៉ាង នឹង វិនាស អស់ ។ ”
ក្តាម ក៏ ទៅ ប្រាប់ សត្វ ទឹក ឯទៀត ។  ក្តាម  ត្រី  អណ្តើក  និង សត្វ ផ្សេង ទៀត ភ័យ ស្លន់ស្លោ ជាខ្លាំង ។  ពួកគេ ទៅ រក ក្រសា ហើយ និយាយ ថា
“ តើ លោក ដឹង ថា ពួកយើង គួរ ធ្វើ យ៉ាងម៉េច ទេ ?  តើ ពួក មិន អាច ការពារ ខ្លួន ពី គ្រោះមហន្តរាយ នេះ ទេ ឬ ?”
ក្រសាតប ថា
“ មិន អី ទេ  នៅជិត នេះ មាន បឹង ធំ មួយ  មាន ទឹក ពេញ ។  បើ ទោះជា គ្មាន ភ្លៀង ម្ភៃ បួន ឆ្នាំ  ក៏ បឹង នោះ មិន រីង ដែរ  ព្រោះ មាន ស្លឹក ឈូក គ្រប ពីលើ  ការពារ មិន ឲ្យ បឹង នោះ រីង ។  បើ នរណា ម្នាក់ ជិះ លើ ខ្នង របស់ ខ្ញុំ  ខ្ញុំ អាច យក ទៅ ដាក់ ទីនោះ បាន ។ ”
ពួក មច្ឆា ទាំងនោះ  ជឿ លើ ក្រសា  ហើយក៏ ប្រមូល គ្នា មក នៅ ជុំវិញ ក្រសា ។  ពួកគេ ស្រែក ថា
“ លោក ពូ !  លោកឪពុក !  បង ប្រុស !  ខ្ញុំ មុន !  ខ្ញុំ មុន !”
ក្រសាបោក បាន យក ពួកគេ ម្តង មួយ ៗ  ដាក់ លើ ខ្នង របស់ វា ។  នៅ ពេល ដែល វា ហើរ ចេញ បាន ឆ្ងាយ បន្តិច  វា ទម្លាក់ ត្រី លើ ថ្ម ដើម្បី សម្លាប់  ហើយ ស៊ី ត្រី យ៉ាង ឆ្ងាញ់ ។ នៅពេល ក្រសាត្រឡប់ មកវិញ  វា ក៏ ទៅ និយាយ កុហក ក្រុមគ្រួសារ ត្រី ដែល ចេញ ទៅ មុន នោះ ។
ថ្ងៃ មួយ  ក្តាម និយាយ នឹង ក្រសា ថា
“ លោក ពូ  ខ្ញុំ ជា មិត្រ របស់ លោកពូ មុន គេ  តែ លោក ពូយក ខ្ញុំ ទៅ ក្រោយ គេ ។  ឥលូវ សូម លោក ពូ ជួយសង្គ្រោះ ជីវិត ខ្ញុំ ផង ”
នៅ ពេល ដែល ក្រសា ឮ បែប នេះ  វា គិត ក្នុង ចិត្ត ថា
“ អញ ស៊ី ត្រី រាល់ តែ ថ្ងៃ  ឥលូវនេះ អញ សាក រសជាតិ ក្តាម ម្តង មើល ។ ”
វា ក៏ យក ក្តា ដាក់ លើ ខ្នង របស់ វា  រួច ដឹក ទៅ ថ្ម ដែល វា បាន សម្លាប់ ត្រីអស់ នោះ ។  ក្តាម ឃើញ គំនរ ឆ្អឹង ត្រី ដែល ក្រសា បាន សម្លាប់  ហើយក៏ ភ្ញាក់ ខ្លួន  យល់ ហេតុការណ៍ ទាំងអស់ ។  វា ក៏ និយាយ នឹង ក្រសា ថា
“ លោក ពូ !  តើ បឹង នោះ នៅ ឆ្ងាយ ប៉ុណ្ណា ទៀត ទៅ ?  លោក ពូ ច្បាស់ជា អស់ កម្លាំង ហើយ  ព្រោះ ខ្លួនខ្ញុំ ធ្ងន់ ។ ”
ក្រសាគិត ក្នុង ចិត្ត ថា
“ ឥលូវនេះ អាល្ងង់ នេះ ធ្លាក់ ក្នុង កណ្តាប់ដៃ របស់ អញ ទៅ ហើយ  វា មិន អាច រួច ពី កណ្តាប់ដៃ អញ បាន ទេ ”
ក្រសា ក៏ និយាយ នឹង ក្តាម ថា
“ អាក្តាម  តើ មាន បឹង ឯណា ក្បែរ នេះ ទៀត ?  ឯង ជា ចំណី របស់ អញ ហើយ ។  អញ នឹង បោកឯង នឹង ថ្ម សម្លាប់ ឥលូវនេះ  ហើយ អញ នឹង ស៊ីឯង ”
ក្រសានិយាយ មិន ទាន់ ទាំង ចប់ ផង  ក្តាម ក៏ យក ដង្កៀប របស់ វា មក កៀបក ក្រសាដាច់ ជា កង់  រហូតដល់ ក្រសាដាច់ខ្យល់ស្លាប់ ។ ក្តាម ក៏ វា មក បឹង របស់ វា វិញ ដោយ យក ក ក្រសាមក ជាមួយ ផង ។  ពួក សត្វ ទឹក ក៏ មក ប្រមូលផ្តុំ គ្នា ជុំវិញ ក្តាម  ហើយ សួរ ថា
“ ក្តាម  ម៉េច ក៏ ឯង ត្រឡប់ មកវិញ ?  ម៉េច ក៏ លោក ពូ មិន មកវិញ ជាមួយ ឯង ?  ម៉េច ក៏ គាត់ ធ្វើឲ្យ ខាត ពេល បែប នេះ ?  ពួកយើង ចាំ គាត់ ស្ទើរតែ ទ្រាំ មិន បាន ទៅ ហើយ ។ ”
ក្តាម ក៏ សើច  ហើយនិយាយ ថា
“ ពួក អាភ្លើ !  អាបោក មួយ នេះ វា មិន បាន យក ពួកយើង ទៅ បឹង មួយ ទៀត ស្អី ទេ  វាយក ពួកយើង ទៅ ស៊ី  នៅជិត នេះ ឯង ។  ដោយ វាសនា បាន កំណត់ មក ថា អញ ត្រូវ រស់ បាន អាយុ វែង  អញ ក៏ យល់ នូវ កល ល្បិច របស់ វា ។  អញ បាន សម្លាប់ អាបោក ម្នាក់ នេះ  ហើយ នេះក របស់ វា អញ យកមក បង្ហាញ ពួកឯង ។  ឥលូវនេះ ពួក ឯង មិន បាច់ ខ្វល់ ទៀត ទេ ។  ពួកយើង អាច រស់ នៅ ដោយ សុខ បាន ហើយ ។ ”
ឆ្កែ ព្រៃ នោះ ត ថា
“ អញ្ចឹង ហើយ បានជា ខ្ញុំ និយាយ ថា  ក្រសាល្មោភ ស៊ី  ស៊ី បាន ទាំង សត្វ តូច ធំ គ្រប់ ប្រភេទ  តែ ត្រូវ ស្លាប់ ដោយសារ ក្តាម ។ ”
បន្ទាប់ពី បាន ស្តាប់ ឆ្កែ ព្រៃ និយាយ បែប នេះ  ក្អែក ក៏ សួរ ថា
“ អញ្ចឹង តើ ពួកយើង គួរ ធ្វើ យ៉ាងម៉េច ទៅ ទើប អាច សម្លាប់ ពស់ វែក នោះ បាន ?”
ឆ្កែ ព្រៃ នោះ តប ថា
“ មិន អី ទេ  ពួកឯង ទៅ ទីប្រជុំជន ។  ពួកឯង រកមើល ផ្ទះ អ្នក មាន  ជា ផ្ទះ របស់ មន្ត្រី ធំ ឬ នរណា ក៏ បាន  មើល  បើ ពួកគេ ធ្វេសប្រហែស  ទុកដាក់ មាស ប្រាក់ ចោល  ដូចជា ខ្សែក មាស  ឬ ចិញ្ចៀន មាស ។  ពួកឯង ឆាប់ ពាំ យកមក  តែ ទុកឲ្យ ពួក បម្រើ ឃើញ ឯង  ពួកឯង ហើរ យឺត ៗ មក លំនៅ របស់ ឯង វិញ  រួច ទម្លាក់ របស់ នោះ ក្នុង រូង របស់ ពស់ វែក នោះ ។  នៅ ពេល នោះ បម្រើ នោះ នឹង រត់ តាម ឯង  ដើម្បី តាម យក របស់ នោះ ទៅ វិញ  ពេល ពួកគេ មកដល់  ឃើញ ពស់  ពួកគេ ប្រាកដជា សម្លាប់ ពស់ នេះ ។ ”
ក្អែក ស្តាប់ តាម ដំបូន្មាន របស់ ឆ្កែ ព្រៃ  រួច ក៏ ហើរ ចេញ ទៅ ។  នៅ ពេល ដែល ពួកវា កំពុងតែ ហើរ  វា ក៏ ឃើញ ពួកស្រី ស្នំ  កំពុងតែ ងូតទឹក ។  ពួកស្រី ទាំងនោះ ទុក ខ្សែក មាស និង គុជ ចោល ។  ក្អែកញី ក៏ ឆាប យក ខ្សែក មាស  រួចហើរ យឺត ៗ សំដៅ ទៅ ទ្រនំ របស់ វា ។  នៅ ពេល ដែល ពួក អាមាត្រ ឃើញ បែប នេះ  ក៏ យក ដំបង ដេញ តាម ក្អែក ។  ក្អែកញី ក៏ ទម្លាក់ ខ្សែក នោះ ចូលក្នុង រូង ពស់  រួច ក៏ ទៅ ទុំ លើ មែក ឈើ ជិត នោះ ។  ពេល ដែល បម្រើ ស្តេច មកដល់  ពួកគេ ត្រូវ ប្រឈមមុខ នឹង ពស់  កំពុងតែ បើក ពពា  ក្នុង រូង នៅក្នុង ដើម ពោធិ នោះ ។  ពួកគេ ក៏ សម្លាប់ ពស់ នោះ  រួច យក ខ្សែក មាស នោះ ត្រឡប់ ទៅវិញ ។  រួចហើយ ក្អែក ក៏ រស់ នៅ បាន សុខ រហូតមក ។
ទម្នករ  ក៏ បន្ត ថា
“ អញ្ចឹង ហើយ  បានជា ខ្ញុំ និយាយ ថា  អ្វី ដែល មិន អាច សម្រេច ដោយ កម្លាំង បាន  គេ ត្រូវ ប្រើ គំនិត ។  គ្មាន អ្វី លើ លោក នេះ ដែល មនុស្ស ឆ្លាត ម្នាក់ មិន អាច ធ្វើ បាន នោះ ទេ ។  ដោយសារតែ បញ្ញា  ទន្សាយ មួយ ក្បាល អាច សម្លាប់ តោ ព្រៃ ដ៏ សាហាវ មួយ ក្បាល បាន ។ ”
កត៌ក ក៏ សួរ ថា
“ រឿង ហ្នឹង យ៉ាងម៉េច ខ្លះ ?”
ទម្នាករ ក៏ និទាន រឿង  តោ  និង  ទន្សាយ ។
</doc>