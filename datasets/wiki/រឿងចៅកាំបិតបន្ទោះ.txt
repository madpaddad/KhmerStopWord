
រឿង ចៅ កាំបិត ប ន្ទោះ
កាល ដើម ឡើយ  មាន បុរស ពីរ នាក់  ជា បងប្អូន នឹង គ្នា  ម្តាយ ឪពុក ស្លាប់ អស់ ទៅ នៅតែ ពីរ នាក់ បងប្អូន  ក៏ បបួលគ្នា ទៅ នៅ វត្ត  រៀន អក្សរ  ធម៌ អាថ៌  សាស្រ្តា បាលី នឹង លោក សង្ឃរាជ  លោក ក៏ មេត្តា ករុណា ប្រៀនប្រដៅ ឲ្យ រៀនសូត្រ  ។  ក្មេង ទាំង ពីរ នាក់ ព្យាយាម ណាស់  រក ក្មេងណា ស្មើ គ្មាន  ដល់ រៀន ចេះ ចប់  លោកគ្រូ បំបួស នេន  ។  នេន ទាំង ពីរ  ពុំ ខ្ជិល សោះ  ខំ រៀនសូត្រ និង បម្រើ គ្រូ ពុំ ឲ្យ គ្រូអាក់អន់ ព្រះទ័យ ឡើយ  ។  នេន ទាំង ពីរ បួស បាន  ៥  វស្សា  នឹក ចង់ សឹក  ក៏ ចូលទៅ វន្ទាលា គ្រូ សឹក  ។  គ្រូ ក៏ ព្រម ឲ្យ សឹក ៗ រួច លោកគ្រូ ផ្តាំ បុរស បង  ឲ្យ ទៅ នៅរកស៊ី ស្រុក ចិន  នឹង បានជា ចៅសួ ធំ ក្នុង ស្រុក ចិន  ។  ឯ បុរស ប្អូន  គ្រូ ពុំ បាន ផ្តាំ អ្វី ឡើយ ត្បិត គ្រូ មើល ឲ្យ ឃើញ ថា  បុរស ប្ទូន នឹង បាន សោយរាជ្យ ជា សម្តេច នគរ ពីរ  ទើប លោកគ្រូ ផ្តាំ ថា  « ចៅឯង ទៅ រកស៊ី បើ នឿយ ណាស់ កុំ ដេក  យក ប្រពន្ធ ត្រូវ មើល ម្តាយ ក្មេក ,  ចូល ដំណេក កុំ និយាយ នឹង ប្រពន្ធ ,  បើ ឯង រក្សា ពាក្យ ទាំង  ៣ ម៉ាត់ នេះ បាន  ស្មើ បាន ននគរ ពីរ  អញ គ្មាន អ្វី ឲ្យឯង ទេ »  ។  បុរស ទាំង ពីរ នាក់ បងប្អូន  ក៏ លាគ្រូ ដើរ ទៅ  ។
បុរស បង ទៅ រកស៊ី ឯ ស្រុក ចិន តាម ពាក្យ គ្រូ ផ្តាំ  ក៏ បានជា ចៅសួ ធំ មែន  ។  បុរស ប្អូន មិន ដឹង រកស៊ី អ្វី  ទៅ នៅនឹង បងប្អូន ញាតិសន្តាន  គេ ក៏ អាណិត ដណ្តឹង ប្រពន្ធ រៀបការធ្វើ ផ្ទះ ឲ្យ នៅ  ។  បុរស នោះ ភ្លេច ពាក្យ គ្រូ ផ្តាំ  ក៏ នៅរកស៊ី នឹង ប្រពន្ធ  ជួន មាន ស៊ី ជួន អត់  បាន ព្រឹក អត់ ល្ងាច  បាន ល្ងាច អត់ ព្រឹក  សំពត់ ស្លៀក ក៏ គ្មាន  មាន តែ ខោ កញ្ចាស់ ពាក់កណ្តាល ភ្លៅ មួយ  ដាច់ លេច មុខ លេច ក្រោយ  ។  បុរស នោះ តែង ដើរ ទៅ កំពង់ទឹក  ក្រែង មាន គេ មកពី ស្រុក ចិន  នឹង បាន សួរ ដំណឹង ពី បង ខ្លួន  ។
ថ្ងៃ ១ មាន សំពៅ មួយ មកពី ស្រុក ចិន  បុរស នោះ ក៏ ចុះ ទៅ សួរ គេ ថា  « អ្នកនាយ សំពៅ អើយ !  អ្នក ដែល បាន ប្រទះ ខ្មែរ ម្នាក់ ដែរ ឬ ទេ  ?  គាត់ ទៅ នៅ រកស៊ី ស្រុក ចិន  ៥ ឆ្នាំ ហើយ »  ។  នាយ សំពៅ ប្រាប់ ថា  « ឃើញ ខ្មែរ ម្នាក់ ដែរ  ឥឡូវ គេ បានជា ចៅ សួ មាន ងារ ធំ ក្នុង ស្រុក ចិន  គ្មាន អ្នកណា មាន ស្មើ ទេ ?»  ។  បុរស សួរ ទៅ នាយ សំពៅ ទៀត ថា  « អ្នកនាយ សំពៅ អញ្ចើញ ទៅ វិញ ថ្ងៃ ណា ?» នាយ សំពៅ ថា  « ៣ ថ្ងៃ ទៀត ខ្ញុំ វិល ទៅវិញ ហើយ  »  ។  បុរស និយាយ នឹង នាយ សំពៅ ថា  « អ្នកនាយ សំពៅ  បើ អ្នកអញ្ជើញ ទៅ វិញ  សូម អ្នកអាណិត  ឲ្យ ខ្ញុំ សុុំ ដោយសារ ទៅ ផង »  ។  នាយ សំពៅ ព្រម ឲ្យ ទៅ  ។  បុរស នោះ  ក៏ លាយ សំពៅមក ផ្ទះ វិញ  ។  ទៅដល់ ផ្ទះ  បុរស និយាយ នឹង ប្រពន្ធ ថា  « នាង អើយ ! យើង សព្វ ថ្ងៃ នេះ  ក្រ លំបាក ណាស់  ឥឡូវនេះ ឮ ដំណឹង ថា បង អញ  ដែល ទៅ នៅ ស្រុក ចិន គេ មាន  គេ បានជា ចៅសួ ធំ ក្នុង ស្រុក ចិន ឥឡូវ បង ចង់ ទៅ សួរ  ក្រែង បង គេ ឃើញ ឯង ក្រ  គេ អាណិត ឲ្យ ប្រាក់កាស ចាយ  សំពត់ អាវ ស្លៀកពាក់ ខ្លះ »  ។  ប្រពន្ធ ឮ ប្តី ថា ដូច្នោះ  សួរ ថា  « ចុះ អ្នក ទៅ ជាមួយ អ្នកណា ?  »  ។  បុរស ជា ប្តី ប្រាប់ ថា  បង សុំ ដោយសារ សំពៅ គេ  គេ ព្រម ឲ្យ ទៅ  ៣  ថ្ងៃ ទៀត  គេ ចេញ សំពៅ ហើយ »  ។  ប្រពន្ធ ថា  « បើ អ្នក ទៅ ក៏ ទៅ ចុះ »  ។  លុះ ដល់ ៣ ថ្ងៃ  បុរស ក៏ ចុះ ទៅ  ។  នាយ សំពៅ ឃើញ បុរស នោះ ទៅ  ក៏ គេ ហៅ ចុះ សំពៅ ចេញ ទៅ  ។  កាលបើ សំពៅ រៀង ទៅ  បុរស នោះ មើល ថែទាំ  ជួយ រក្សា របស់ ទ្រព្យ នាយ សំពៅ ដូច របស់ ខ្លួន  ។  នាយ សំពៅ ឃើញ បុរស នោះ មាន គំនិត មារយាទ ល្អ  ក៏ ស្រឡាញ់ រាប់អាន អាណិត  ឲ្យបាយ ទឹក ស៊ីតែ សព្វ ថ្ងៃ រៀង ទៅ  ។  ឯ ប្រពន្ធ បុរស នោះ  កាល ក្រោយ បុរស ជា ប្តី ទៅ ស្រុក ចិន  ក៏ លួច មាន សហាយ យកមក ដេក យប់  ។  ថ្ងៃ ឲ្យ ទៅវិញ  ។  និយាយ ពី បុរស ដែល ទៅ ជាមួយនឹង នាយ សំពៅ  លុះ ដល់ ស្រុក ចិន  ក៏ សួរ នាយ សំពៅ ថា «  វិល ទៅ ស្រុក ខ្មែរ វិញ ថ្ងៃ ណា  ប្រាប់ ខ្ញុំ ផង »  ។  នាយ សំពៅ ប្រាប់ ថា  « ៣ ថ្ងៃ ទៀត នឹង ចេញ ទៅ » ។  បុរស ឮ ដូច្នោះ ក៏ ទៅ សួរ រក បង  ទៅដល់ មាត់ទ្វារ ផ្ទះ បង  ឃើញ មនុស្ស ចាំ ទ្វារ សួរ គេ ថា  « នេះ ហើយ ឬ  ផ្ទះ លោក ចៅសួ ខ្មែរ  ?»  ។  អ្នកចាំ ទ្វារ ប្រាប់ ថា  « នេះ ហើយ ផ្ទះ លោក ចៅ សួ»  ។  អ្នក ចាំ ទ្វារ សួរ បុរស វិញ ថា  « អ្នក ឯង មកពី ណា មក សួរ រក ផ្ទះ ចៅ សួ?»  ។  បុរស ប្រាប់ ថា  « ខ្ញុំ មកពី ស្រុក ខ្មែរ លោក ចៅ សួនេះ  ជាបង ខ្ញុំ បង្កើត »  ។  មនុស្ស ចាំ ទ្វារ  មើល តៅ បុរស នោះ  រូប អាក្រក់  ស្លៀក ខោ ពាក់កណ្តាល ភ្លៅ  សំពត់ គ្មាន ដណ្តប់  លេច មុខ ចេញ ក្រោយ  មិន សមប្អូន លោក ចៅ សួខ្លួន សោះ ។ ង្នក ចាំ ទ្វារ មិន ស្ងៀម  ទៅ ប្រាប់ លោក ចៅ សួចៅ សួ មិន នៅ  ទៅ គាល់ ស្តេច  ក៏ ជម្រាប ប្រពន្ធ ថា  « អ្នក ចៅហ្វាយ ស្រី !  មាន មនុស្ស ម្នាក់ មកពី ស្រុក ខ្មែរ  រូប អាក្រក់ ស្លៀក ខោ ពាក់កណ្តាល ភ្លៅ  គន់ ទៅ ខោ ដាច់ ដាច លេច មុខ លេច ក្រោយ  ហើយ ប្រាប់ ខ្ញុំ ថា  « ត្រូវ ជា បងប្អូន លោក ចៅហ្វាយ ប្រុស បង្កើត ឥឡូវ ខ្ញុំ បាន ឲ្យ ចាំ នៅ មាត់ទ្វារ »  ។  នាង ជា ប្រពន្ធ ចៅសួ នោះ  នឹក ខឹង ថា  « អា មនុស្ស កំសត់ ទុគិត នេះ មកពី ណា  ក៏ ហ៊ាន មក បង្កាច់ កេរ្តិ៍ ថា  ប្តី អញ ជាបង វា បង្កើត »  ក៏ ប្រើ មនុស្ស ឲ្យ ទៅ ចាប់ បុរស នោះ  ដាក់ ច្រវាក់ ទុក នៅ រោង សេះ ថា  « ចាំ ប្តី មក នឹង ឲ្យ យក ទៅ សម្លាប់ »  ។  បុរស នោះ  លុះ គេ យក ទៅ ដាក់ ច្រវាក់ ក៏ នឹក ថា  « ឱអញ អើយ !  សង្វាត មកពី ស្រុក ខ្មែរ  ដល់ ស្រុក ចិន ព្រោះតែ បង  ឥឡូវ គេ មាន  គេ ពុំ គិត អាណិត ឈាម  ដែល កើត មក ពោះ ជាមួយគ្នា សោះ  គេ ឆ្មើង មាន  គេ ហ៊ាន ចាប់ ឯង មក ដាក់ ច្រវាក់ នឹង សម្លាប់ ផង  « ឱអញ អើយ ! បើ ទៅ ស្រុក ខ្មែរ វិញ  រកស៊ី តាម ខ្លួន ក្រគ្មាន នរណា ហ៊ាន ធ្វើ បាន ទេ »  ។  បុរស នោះ ពុំ ដឹង ជាបង ទៅ គាល់ ស្តេច  ។  លុះ ចៅសួជា បង វិល មកដល់ ផ្ទះ  ប្រពន្ធ ប្រាប់ ថា  « មាន បុរស កំសត់ ម្នាក់ មកពី ស្រុក ខ្មែរ និយាយ ថា  លោក ជា បង បង្កើត  តែ ខ្លួន នោះ អាក្រក់  ស្លៀក ខោ ពាក់កណ្តាល ភ្លៅ ដាច់ ដាច លេច មុខ លេចំ ក្រោយ  ឥឡូវ ខ្ញុំ ឲ្យ ដាក់ ច្រវាក់ ទុក នៅ រោង សេះ  ចាំ លោក អញ្ជើញ មក  ឲ្យ នាំ ទៅ សម្លាប់ »  ។  ចៅ សួជា បង ឮ ហើយ ថា  « ទៅ យក វា មក មើល  ក្រែងប្អូន បង្កើត មែន »  ហើយ ចៅសួឲ្យ ដោះ ច្រវាក់ បុរស នោះ  ។  លុះ បុរស នោះ មកដល់ ស្គាល់ ជា ប្អូន បង្កើត មែន  ក៏ រៀប បាយ ឲ្យ ស៊ី  មើលទៅ ប្អូន ឃើញ ស្លៀក ខោ ពាក់កណ្តាល ភ្លៅ ចៅ សួ ក៏ ឲ្យ ខោ មួយ ស្លៀក  ហើយ សួរ ប្អូន ថា  « ប្អូន នៅឯ នាយ  មិន ដឹង រកស៊ី អ្វី ទេ  ក្រណាស់  ហើយ មាន ប្រពន្ធ ផង បាន អី ស៊ី »  ។  បង ឮ ប្អូន និយាយ ក៏ នឹក អាណិត ប្អូន  មិន ចេញ ស្តី  ហើយ សួរ ថា  « ប្អូន មក ជាមួយ អ្នកណា ?»  ។  បុរស ប្អូន ជម្រាប ថា  « ខ្ញុំ មិន នឹង នាយ សំពៅ  គេ ឲ្យ ដោយសារ មក »  ។  ចៅ សួបង ថា  « ចុះ គេ ទៅ វិញ ថ្ងៃ ណា »  ។  បុរស ប្អូន ប្រាប់ បង ថា  « ៣ ថ្ងៃ ទៀត  គេ ចេញ សំពៅ ទៅ វិញ »  ។  ចៅ សួបង ដឹង ដូច្នោះ  ក៏ ស្ងៀម ទៅឲ្យ លើក បាយ មក  ហៅ បុរស ជា ប្អូន ស៊ី ជាមួយគ្នា  លុះ ស៊ី រួច ប្រាប់ ប្អូន ថា  « ប្អូន នៅ ដេក ផ្ទះ នេះ ចុះ  បង ទៅ លេង ផ្ទះ ចិន សែ »  ។  ចៅ សួទៅ ផ្ទះ ចិន សែ  ចិន សែឃើញ ក៏ រៀប កៅអី  ថ្នាំ ចិន ខ្សៀ ទឹកតែ ទទួល  ហើយ ចៅសួ និយាយ នឹង ចិន សែ ថា  « អ្នក ចិន សែ ខ្ញុំ មក រកមើល ឲ្យ ប្អូន ខ្ញុំ បន្តិច  វា ចេះតែ ក្រីក្រ អីចឹង ទៅ  ឬ វា នឹង គ្រាន់បើ នឹង ឡើង ដែរ ?  »  ។  ចិន សែទាញ សៀវភៅ រកមើល សព្វ ៗ  ទៅ ទាយ ថា  « ប្អូន លោក មិន ជា អ្នកក្រ រហូត ទេ  ៧  ឆ្នាំ ទៀត  នឹង បាន សោយរាជ្យ ជា ស្តេច នគរ ពីរ  លោក នឹង បានជា ធំ ក្នុង រាជការ ដោយសារ ប្អូន  ប៉ុន្តែ ឥឡូវនេះ លំបាក ណាស់  ដល់ វិល ទៅ ស្រុក វិញ ពាក់កណ្តាល ផ្លូវ  និង បាន ទ្រព្យ តម្លៃ នគរ ពីរ ជា សម្រាប់ ខ្លួន  តែ ថា ឃ្លាត ទៅ វិញ  ដល់ កំណត់ បាន សោយរាជ្យ  នឹង បាន ទ្រព្យ នោះ មក ជា សម្រាប់ បុណ្យ វិញ ទាង អស់ » ។  ចៅសួ បាន ដឹង ដំណឹង ប្អូន ដូច្នោះ  ក៏ លា ចិន សែ ទៅ ផ្ទះ វិញ  ។  ដល់  ៣  ថ្ងៃ  នាយ សំពៅ គេ ផ្ទុក សំពៅ  រៀប នឹង ចេញ ទៅ ថ្ងៃ នោះ  ចៅ សួជា បង យក ផាឌិប មក  ហែក មួយ ត្បូង  ហុច ទៅឲ្យ បុរស ជា ប្អូន  ។  បុរស ជា ប្អូន  ក៏ ទទួលយក ផាឌិប មួយ ត្បូង លា បង ចុះ ទៅ  ដើរ បណ្តើរ គិត បណ្តើរ  នឹក តូចចិត្ត ស្ទើរ មិន ចង់ កាន់ ផាឌិប នោះ សោះ  ចេះតែ នឹក តូចចិត្ត ថា  « ឱ !  បងប្អូន នឹង គ្នា  តាំងពី ឪពុក ម្តាយ ស្លាប់ ចោល ទៅ  នៅ កំព្រា តែ បងប្អូន ពីរ នាក់  កាលវេលា ក្រ  ចេះ ស្រឡាញ់ រាប់អាន គ្នា  ដល់ វេលា មាន ទាត់ គ្នា ចោល  ឆ្មើង មាន  ស្ទើរ មិន រាប់ គ្នា  មាស ប្រាក់  ដាក់ ឃ្លាំង គរ គោក  មិន ហ៊ាន យក ឲ្យ គ្នា មួយ ស្លឹង  យក តែ ខ្មោច ផាឌិប ឲ្យ គ្នា មួយ ត្បូង »  ។  លុះ បុរស នោះ ដើរ ទៅដល់ កំពង់  ក៏ ឡើង លើ សំពៅ  នាយ សំពៅ  ឲ្យ កូន ឈ្នួល ស្រាវយុផ្កា សាក្តោង បើក ទៅ  ហើយ នាយ សំពៅ សួរ បុរស នោះ ថា  « ប្អូន ទៅ ឯ លោក ចៅ សួ  តើ លោក ឲ្យ អ្វី ខ្លះ ?»  ។  បុរស ប្រាប់ នាយ សំពៅ ថា  « គ្មាន ឲ្យ អ្វី ទេ ឲ្យ តែ ផាឌិប មួយ ត្បូង និង ខោ មួយ »  ។  នាយ សំពៅ បាន ដឹង ហើយក៏ នៅ ស្ងៀម  ។  លុះ បើក សំពៅ ទៅដល់ ពាក់កណ្តាល ផ្លូវ  យប់ ងងឹត នឹង ទៅ ពុំ រួច  ក៏ ឲ្យ បោះយុ ផ្កា ដេក  ។  ហតុតែ បុណ្យ ដល់ បុរស ក៏ នឹង ឃើញ ពាក្យ ដែល គ្រូ ផ្តាំ ថា  « នឿយ ណាស់ កុំ ដេក  ឥឡូវ អស់ អ្នក សំពៅ នេះ ដេក អស់  ដូច្នេះ  អញ កុំ ឲ្យ ដេក »  ក៏ អង្គុយ នៅក្បែរ ដង ក្តោង  ពុំ ហ៊ាន ដេក  ។  លុះ ដល់ អធ្រាត្រ  មាន យក្ខ ១  ហោះ មក ឃើញ សំពៅ  វា ចុះ មក ប៉ង នឹង ស៊ី មនុស្ស  ហើយ វា ឈ្ងោក មើលទៅក្នុង សំពៅ  ធ្លាក់ ពុក មាត់ ទៅ លើ បុរស នោះ ៗ  ក៏ ស្ទុះ ទៅ ស្រវា ចាប់ ជាប់ ហើយ ស្រែក ថា  « អាឯង  ស្លាប់ នឹង ដៃ អញ ឥឡូវនេះ ហើយ »  ។  យក្ខឮ បុរស ថា ដូច្នោះ  ភិតភ័យ ណាស់  តែ ស្ទុះ ទៅ មិន រួច  ដ្បិត បុរស នោះ ចាប់ ពុក មាត់ ជាប់  យក្ខភ័យក្រែង ស្លាប់  ក៏ និយាយ នឹង បុរស នោះ ថា  « អ្នក បុរស អើយ !  បើ អ្នក អាណិត លែង ខ្ញុំ ៗ នឹង តប គុណ ង្នក  ជា ខ្សែ ចង ដៃ  ដំបង វាយ ឯង  ឆ្នាំង ឆ្អិន ឯង  ។  ខ្សែ និង ដំបង នេះ  បើ មាន បច្ចាមិ ត្រពី ណា មក ប្រមាថ  ឲ្យ តែ ខ្សែ ទៅ ចង ដំបង ទៅ វាយ  បច្ចាមិ ត្រ នោះ  នឹង ស្លាប់ វិនាស អន្តរាយ អស់  ។  ឯ ឆ្នាំ នេះ  បើ ឃ្លាន អាហារ ចំណី  ហើយនិង ចង់ បរិភោគ អាហារ ចំណី អ្វី  ប្រាប់ ឆ្នាំង ថា៖
« ឆ្អិន ឡើង អញ ស៊ី »  ក៏ ឆ្អិន ឯង

នឿយ ណាស់ កុំ ដេក

យក ប្រពន្ធ ឲ្យ មើល ម្តាយ ក្មេក

ដេក យប់ កុំ និយាយ និង ស្រី
ប្រជុំ រឿង ព្រេង ខ្មែរ ភាគ ទី ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>