
រឿង  ប្រាសាទ នៅ ឃុំ ស្វាយ អង្គ
នៅក្នុង ឃុំ ស្វាយ អង្គ  ស្រុក ស្វាយរៀង  ខេត្ដ ស្វាយរៀង  នៅ ច មាយ ប្រមាណ ជា ១០ គ. ម  អំពី ថ្នល់ ជាតិ លេខ ១  ( គឺ ថ្នល់ ពី ភ្នំពេញ ទៅ ស្វាយរៀង )  មាន ទួល មួយ ខ្ពស់ មិន ដែល លិច ទឹក ទេ ។  អ្នកស្រុក ជំនាន់ មុន ៗ មក  បាន សន្មត់ ឈ្មោះ  ថា  “ ទួលស្វាយ អង្គ ”  ទួលនេះ ហើយ  ដែល ជា គោល សន្មត់ នាម នៃ ឈ្មោះ ឃុំ នេះ ។  នៅលើ ទួលនេះ មាន កំពែង  និង  ប្រាសាទ ថ្ម បុរាណ មួយ មាន សណ្ឋាណ ជា ព្រះវិហារ  មាន ក្បាច់ចម្លាក់ របៀបរចនា បុរាណ  គួរឱ្យ ចាប់អារម្ម ណ៏  ដែល គេ  តាក់តែង ឡើង ដោយ ឥដ្ឋ ខ្លះ  ដោយ ថ្ម បាយ ក្រៀម ខ្លះ  មាន បណេ្ដាយ ប្រមាណ ជា ៨៣ម  ទទឹង ៤៦ម ។  សព្វ ថ្ងៃ ប្រាសាទ  នេះ បែកបាក់ អស់ ទៅ ហើយ  នៅ មាន សល់ តែ កំទេច ឥដ្ឋ ថ្ម  និង សណ្ឋាន ខ្លះ តែ ប៉ុណ្ណោះ ។  នៅ ចំ កណ្ដាល ទួល មាន ដើម  ជ្រៃ មួយ ដើម ធំ  និង ពី ខាងមុខ ប្រាសាទ បាក់បែក នេះ  គេ ឃើញ មាន អង្គ លិង្គ ព្រះឥសូរ  ឬ  ( សិវ លិង្គ ) ។  អ្នកផង ធ្វើ  ដំណើរ ទៅកាន់ បុរាណ ដ្ឋាន នេះ បាន ងាយស្រួល តែ នៅ រដូវ រំហើយ  គឺ រដូវ ដែល អស់ ភ្លៀង  ទៅ បាន តែ ផ្លូវ ជើង  និង ផ្លូវ លំ  ប៉ុណ្ណោះ ។  រឿង ព្រេង ដែល មាន ទាក់ទង ដោយ នាម  “ ស្វាយ អង្គ ”  មាន ដូចតទៅៈ  មាន សេចក្ដី ដំណាល ថា  កាលពី រាជធានី  នៅលង្វែក មាន បុរស ម្នាក់ ឈ្មោះ  “ សំរិទ្ធ ”  ជា អ្នក ខ្លាំង ពូកែ អង់អាច ណាស់  មាន ទំលំនៅលើ ទួល នេះ ។  កាល ដែល ស្រុក  កើតមាន ចម្បាំង ជាមួយ សៀម  ព្រះរាជា ក៏ ទ្រង់ អំពាវនាវ ដល់ អាណា  ប្រជានុរាស្រ្ដ គ្រប់ ខេត្ដ ខ័ណ្ឌ  បើ នរណា ខ្លាំង ពូកែ  អង់អាច នោះ  សូម ឱ្យ ចូល ខ្លួន ទៅ បម្រើ ក្នុង កងទ័ព  ដើម្បី បង្ក្រាប ខ្មាំង សៀម  ដែល ចូលមករាតត្បាត អាណាខេត្ដ ខ្មែរ  ឯ តំបន់ ប្រទល់ ដែន ក្នុង ខេត្ដ បាត់ដំបង  និង សៀមរាប ។  បុរស សំរិទ្ធ  ក៏ ស្ម័គ្រចិត្ដ ចូល ខ្លួន ទៅ តាម ព្រះរាជ តម្រា អំពាវនាវ  នោះ ។  គាត់ បាន ប្រុងប្រៀបរៀបចំ ខ្លួន  និង ប្រដាប់ ប្រដា  មាន គ្រឿង សាស្រ្ដា វុធ  និង អាវ តេជៈ ជាដើម រួចស្រេច  លា ប្រពន្ធ កូន ធ្វើដំណើរ ឆ្ពោះ ទៅកាន់ រាជធានី លង្វែក  ដោយ ដំណើរ ថ្មើរជើង ទទេ ។  លុះ ទៅដល់ លង្វែក ហើយ គាត់ បាន  ទៅ រក ជួប មេទ័ព  ដើម្បី ប្រគល់ ខ្លួន គាត់ តាម រដ្ឋ ត្រូវការ ។  ឯ លោក មេទ័ព  កាលបើ បាន ពល រេហ៏ ល្មម គ្រប់គ្រាន់ ហើយ  ក៏ តាំង បុរស សំរិទ្ធ ជា មេទ័ព ធំ  ឱ្យ លើក ព្យុះហយាត្រា ឆ្ពោះទៅ បាត់ដំបង  ដើម្បី កំចាត់ ពួក សត្រូវ ។  លុះ ទៅដល់ សមរភូមិ  បុរស សំរិទ្ធ ក៏ ចាប់ ប្រយុទ្ធ យ៉ាង ស្វាហាប់  លុះត្រាតែ ទ័ព សៀម បរាជ័យ រត់ ខ្ចាត់ខ្ចាយ អស់ ។  ដោយ ឬ ទ្ធី តេជៈ របស់ បុរស  សំរិទ្ធ  ទ័ព សៀម ក៏ បាក់ បប ខ្លប ខ្លាច  លែង ហ៊ាន ចូលមក រុករាតត្បាត ទឹកដី ខ្មែរ តទៅទៀត  ស្រុក ក៏ បាន សាន្ដត្រាណ ។  បុរស  សំរិទ្ធ ក៏ លើក ទ័ព មក រាជធានី លង្វែក វិញ  ហើយ បាន ទួល ព្រះរាជា តាម ដំណើរ ដែល ខ្លួន បាន ទទួល ជ័យ ជំនះ លើ ទ័ព សៀម  ហើយ សុំ ព្រះរាជានុញ្ញាត ក្រាប ទួល  ត្រឡប់ ទៅ ស្រុក កំណើត វិញ ។  ព្រះរាជា ទ្រង់ ព្រះរាជានុញ្ញាត តាម ការសុំ ។  បុរស  សំរិទ្ធ បាន ធ្វើដំណើរ ត្រឡប់ ឆ្ពោះទៅ  ស្វាយរៀង វិញ  មកដល់ ភូមិ ដូន ពេញុ ក៏ ឈប់ សំរាក នៅ ទីនោះ ១ យប់  ទើប ធ្វើដំណើរ  តទៅទៀត  ទៅដល់ ពាក់កណ្ដាល ផ្លូវ  ក៏ ឈប់ ស្រាយ សំពាយ របស់ គាត់ មើល ។  លុះ ស្រាយ ទៅ ទើប ដឹង ថា  សំពាយ នេះ  មិន មែន ជា របស់ គាត់ ទេ  នៅក្នុង បង្វិច នេះ ឃើញ មាន តែ សំពត់ ១  និង ផ្លែ ស្វាយ ទុំ ២ - ៣ តែ ប៉ុណ្ណោះ ។  គាត់ ក៏ ដឹង ថា  បង្វិច នេះ ច្រឡំ ក្នុង ពេល ដែល មកពី ច្បាំង  ហើយ ឈប់ សំរាក នៅ អង្គរ នោះ ហើយ  ព្រោះ ពេល នោះ មាន ការច្រឡូក  ច្រឡំ គ្នា ខ្លះ  ហើយ ផ្លែ ស្វាយ នេះ ទៀត  ក៏ ជា ផ្លែ ស្វាយ ដែល បាន ពី អង្គរ ដែរ ។  បុរស សំរិទ្ធ ក៏ ខំ រូតរះ ធ្វើដំណើរ ទៅដល់ លំនៅ  អាត្មា ដោយ សុខ សាន្ដ ។  កាល ដែល បាន ទៅដល់ ហើយ ប្រពន្ធ គាត់ បាន យក គ្រាប់ ស្វាយ ដែល ទុំ រលួយ សាច់ អស់  នៅក្នុង  បង្វិច គាត់  ទៅ កប់ ដាំ នៅ ជាយ របង  មិន យូរ ប៉ុន្មាន ស្វាយ ក៏ ដុះ ឡើង បែក មែក ធាង  មាន ផ្កា ផ្លែ ជា ហូរហែរ រៀង មក ។  ស្វាយ នេះ អ្នកស្រុក  នាំគ្នា ហៅ ថា  “ ស្វាយ អង្គរ ”  ព្រោះ ជា ពូជ ស្វាយ បាន មក ពី អង្គរ  ប៉ុនែ្ដត ៗ មក ពាក្យ  “ អង្គរ  ”  ហៅ កាត់  ខ្លី មក នៅ ត្រឹម  “ អង្គ ”  បានជា ជាប់ពាក្យ ថា  “ ស្វាយ អង្គ  ”  ដល់ សព្វ ថ្ងៃ ។  ខាងក្រោយមក បុរស សំរិទ្ធ  និង ភរិយា ក៏  ស្លាប់ បាត់ ទៅ  នៅតែ តំណរ កូន ចៅ របស់ គាត់ ។  កូន ចៅ នេះ  ខ្លះ ក៏ ទៅ នៅឯ នោះ  ខ្លះ ក៏ ទៅ នៅឯ នេះ  បែក គ្នា ទៅ នៅ តាម  ប្ដី តាម ប្រពន្ធ  លុះ យូរ ៗ ទៅ ទី ភូមិ របស់ គាត់ នេះ  ក៏ លែង មាន មនុស្ស នៅ ។  អ្នកស្រុក ក៏ នាំគ្នា សាង ជា វត្ដ អារាម មួយ ឡើង  ដាក់ នាម ថា  “ វត្ដ ស្វាយ អង្គ ”  ដោយ មាន លោកគ្រូ ចៅអធិការ ជា អ្នក  គ្រប់គ្រង  ព្រមទាំង មាន ភិក្ខុ - សាមណេរ គង់ នៅជា  ច្រើន ។  កន្លងមក ទៀត ដោយ មាន ការទទើស ទ ទែង ក្នុង ទី វត្ដ ផង  មាន សត្វ ស្លាប ផ្សេង ៗ ទុំ នៅលើ ដើម ស្វាយ នោះ  នាំឱ្យ  មិន ស្អាត ផង  មាន ការខ្វះខាត គ្រឿង សេនាសនៈ ផង  លោកគ្រូ ចៅអធិការ ក៏ ឱ្យ ភិក្ខុ - សាមណេរ  កាប់រលំ ដើម ស្វាយ នោះ  តែ ដោយ រី ទ្វី ដើម ស្វាយ ធំ នោះ  ភិក្ខុ - សាមណេរ កាប់ ១ ថ្ងៃ  បាន តែ ពាក់កណ្ដាល ដើម  នៅសល់ ប៉ុន្មាន នឹង កាប់ ថ្ងៃ ខាងមុខ  ទៀត  លុះ ព្រឹកឡើង ស្រាប់តែ ស្នាម កាប់ ទាំង ប៉ុន្មាន  ដែល បាន កាប់ ខ្លះ ទៅ ហើយ នោះ ក៏ ដុះ សាច់  ដុះ សំបក គ្រប់ ជិត ដើម  វិញ ។  គួរឱ្យ អស្ចារ្យ ណាស់  លោកគ្រូ ក៏ ឱ្យ លោក  ភិក្ខុ - សាមណេរ កាប់ ទៀត ។  កាប់ ១ ថ្ងៃ ទល់ ល្ងាច  ដោយ ខំ យ៉ាងណា ក៏  បាន ត្រឹមតែ ពាក់កណ្ដាល ដើម  លុះ ព្រឹកឡើង  ឃើញ ដុះ សាច់  ដុះ សំបក ដូច ដើម ដដែល ទៀត ។  លោកគ្រូ ចង់ ទាល់ គំនិត ។
ថ្ងៃ មួយ លោក បាន ឱ្យ ភិក្ខុ - សាមណេរ យ៉ាង ច្រើន  ដោយ មាន ពូថៅ នឹង ដឹង គ្រប់ ដៃ  ហើយ លោក ប្រាប់ ថា  នាំគ្នា កាប់ ឱ្យ  រលំក្នុង ថ្ងៃ នេះ ឱ្យ ហើយ ស្រេច តែម្ដង ។  ដើម ស្វាយ ទ្រាំ មិន បាន នឹង ពូ ថៅ - ដឹង ច្រើន ពេក ក៏ រលំ ។  រលំហើយ  ស្លឹក វា ក៏ មិន  ស្រពាប់ស្រពោន ទៀត  បែរ ទៅជា ដុះ មែក ខ្នែង ចេញ ផ្លែ ផ្កា  ដូច ធម្មតា ។  នៅ ពេល យប់ គេ ឮ សូរ តែ សព្ទ ភ្លេង ពិណពាទ្យ  ប្រគុំ យ៉ាង លន្លងលន្លោច  ធ្វើឱ្យ អ្នកស្រុក ស្ងើច អស្ចារ្យ  មិន យូរ ប៉ុន្មាន  លោកគ្រូ ចៅអធិការ ក៏ កើត ជំងឺ ឈឺ ជាខ្លាំង  រវើរវាយ រហូតដល់ ក្លាយទៅជា ឆ្កួត វង្វេងអស់ ។  ចំណែក ភិក្ខុ - សាមណេរ  កាលបើ ឃើញ ហេតុ អស្ចារ្យ ដូច្នេះ  ក៏ រត់ ចោល  អារាម នោះ អស់ ទៅ ។  ឧបាសក  ឧបាសិកា  ក៏ នាំគ្នា ទៅ កសាង វត្ដ ថ្មី ទៀត នៅ ចម្ងាយ ប្រមាណ ជា ១ គ.ម  អំពី វត្ដ ស្វាយ អង្គ  ចាស់ នេះ  ដែល សព្វ ថ្ងៃ គេ ឱ្យ ឈ្មោះ ថា  “ វត្ដ ស្វាយ ផ្អែម  ”  វិញ ។  ឯកន្លែង វត្ដ ចាស់ នោះ វិញ  សព្វ ថ្ងៃ នៅ មាន ដើម ស្វាយ  ជំនាន់ ក្រោយ ៗ មក  និង ដើមឈើ ព្រមទាំង កូន ឈើ ឯទៀត ៗ  ជាច្រើន ដុះ ស៊ុបទ្រុប ទៅវិញ ។  រឿងរ៉ាវ នេះ ហើយ ជា ប្រភព  នៃ បុរាណ ដ្ឋាន ទាំងនេះ  តាម បែប រឿង ព្រេង តែ  បើ សង្កេត តាម ប្រវត្ដិ ទីកន្លែង ផ្ទាល់ ទៅ វិញ  ឃើញ ពាក្យ ថា  “ អង្គ ”  នេះ ពុំ  សមក្លាយ មកពី ពាក្យ អង្គរ ទេ  គឺ មកពី ទិនេះ ជា សរណដ្ឋាន បុរាណ  ខាង សាសនា ព្រាហ្ម ណ៏  ដោយ មាន សាង ជា សិវ លិង្គ  តម្កល់ ធ្វើជា វត្ថុ សក្ការៈ ក្នុង គ្រា នោះ ។  សីវ លិង្គ នេះ ហើយ ដែល អ្នកស្រុក ហៅ ថា  “ អង្គ ”  បានជា ក្រោយ ៗ មក  គ្រា ដែល  យើង វិលត្រឡប់មក គោរព ព្រះពុទ្ធ សាសនា វិញ  ទី សក្ការៈ របស់ លទ្ធិ ព្រាហ្ម ណ៏ ទាំងអម្បាល នេះ  ក៏ ត្រូវ ផ្លាស់ប្ដូរ ជា អារាម  ពុទ្ធសាសនា ទៅ វិញ  តែ នៅសល់ ជាប់ ឈ្មោះ ទីនោះ ៗ ថា  “ អង្គ ៗ ”  រហូតមក ដូចនេះ ដែរ  ដូចជា អង្គ ប្រាសាទ  អង្គ ប្រិយ  អង្គស្នួល ។  ល។
ដកស្រង់ ចេញ ពី សៀវភៅ ប្រជុំ រឿង ព្រេង ខ្មែរ
</doc>