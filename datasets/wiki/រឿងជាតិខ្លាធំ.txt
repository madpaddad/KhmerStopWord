
រឿង ជាតិ ខ្លា ធំ
កាលពី ព្រេង នាយ  មាន ព្រះមហាក្សត្រិយ៍ មួយ ព្រះអង្គ  សោយ រាជសម្បត្តិ នៅ នគរ មួយ  មាន អគ្គ មហេសី  ជា ចម ស្រ្តី  មាន មន្រ្តី ចតុស្ដម្ភ ៤ នាក់  មាន ហោរា មួយ នាក់  ជា តំនាង ព្រះនេត្រ  ព្រះកាណ៌ ព្រះអង្គ  មាន មន្រ្តី និង ស្រី ស្នំ ជា រាជ បរិពារ  ពេញ កិត្តិយស ជា ម្ចាស់ ផែនដី  តាម ព្រះរាជ ប្រពៃណី អំពី បុរាណ រៀង មក  ។  ប៉ុន្តែ ព្រះមហាក្សត្រិយ៍ និង ចតុស្ដម្ភ ទាំង ៤ នាក់  ពុំ បាន រៀន វេទមន្ត  ខាង ការពិជ័យ សង្រ្គាម  ដូច ព្រះរាជាមុន ៗ មក ឡើយ  ព្រះអង្គ តែង ទ្រង់ ព្រួយបារម្ភ នឹង ព្រះមហា នគរ ជា អនេក  ។  ដោយ ព្រះរាជានុភាព របស់ ព្រះអង្គ  ចេះតែ ទន់ ទាប ចុះ ទ្រង់ ក៏ រំពឹង ថា  «  បើ ប្រសិនជា មាន សឹក សត្រូវ  ចូលមក លុកលុយ ដណ្ដើម ព្រះនគរ  អញ មុខ ជា ព្រះនគរ នឹង បាន ទៅក្នុង កណ្ដាប់ដៃ នៃ បច្ចាមិ ត្រ ដោយ ងាយ ពុំ ខាន ឡើយ  ។
ថ្ងៃ មួយ  វេលា ម៉ោង ៨ ព្រឹក  ព្រះអង្គ ទ្រង់ យាង ចេញ កាន់ ចុង ព្រះរាជ រោង  ដោយ មាន ព្រះអគ្គ មហេសី គង់ អែប នែប ជិត ព្រះអង្គ  ហើយ ដោយ មាន ហោរាចតុស្ដម្ភ ទាំង ៤ នាក់  និង មន្រ្តី ឯទៀត  ក្រាបបង្គំ គាល់ តាម ធម្មតា  ។  ពេល នោះ ទ្រង់ ភ្នក ព្រះទ័យ  ចង់ ទៅ រៀន សិល្បសាស្រ្ត ក្នុង សំណាក់អាចារ្យ ទិសាបាមោក្ខ  ឯ នគរតក្ក សិលា  ។  ទ្រង់ ក៏ ជំនុំ ជាមួយ ព្រះ អគ្គ មហេសី  ក៏ សុំ តាម ទៅ ផង  ។  ឯហោរា និង ចតុស្ដម្ភ ទាំង ៤ នាក់  ក៏ សុំ តាម ហែ ព្រះអង្គ ទៅ ដែរ  ដើម្បី នឹង រៀន មន្តវិជ្ជាឲ្យ ជំនាញ  ដើម្បី រក្សា ព្រះនគរ  ។  ព្រះអង្គ ក៏ ទ្រង់ ព្រះរាជានុញ្ញាត  ។  ជំនុំស្រេច ហើយ  មាន ថ្ងៃ មួយ ព្រះអង្គ នាំ អគ្គ មហេសី  ហោរា  និង ចតុស្ដម្ភ ទាំង ៤ នាក់ ចេញ ចាក ព្រះនគរ  ។  គម្រប់ ៧ ថ្ងៃ  ដល់ នគរតក្ត សិលា  បាន ជួប នឹង អាចារ្យ ទិសាបាមោក្ខ  ក៏ សុំ រៀន សិល្បវេទ  ។  អាចារ្យ ទិសាបាមោក្ខ ទទួល ភារៈ បង្រៀន ព្រះអង្គ  ។  ព្រះ អគ្គ មហេសី  និង ហោរា ព្រមទាំង ចតុស្ដម្ភ បាន រៀន ចេះ ចប់ សព្វគ្រប់ ទោះ នឹង ចង់ ក្លែងខ្លួន ជា សត្វ តិរច្ឆាន  ឬ ជា យក្ស គន្ធព្វ សុបណ្ណា  ក៏ បាន ដោយ ងាយ  ។  រៀន ចេះ ចប់ ស្រេច  ស្ដេច សុំ លា លោក អាចារ្យ  វិលត្រឡប់មក ព្រះនគរ វិញ  ។  អាចារ្យ ក៏ អនុញ្ញាតិ ព្រះរាជា  និង ព្រះអគ្គ មហេសី បាន ធ្វើ ព្រះរាជ ដំណើរ  ត្រឡប់ មកវិញ  ព្រម ដោយ ហោរា  នូវ ចតុស្ដម្ភ ទាំង បួន នាក់  ។  ទ្រង់ ចេញ ចាក ក្រុង តក្ក សិលាមក បាន ៣ ថ្ងៃ  ហេតុតែ ផលកម្ម នាំឲ្យ វង្វេង ផ្លូវ  ទ្រង់ យាង ត្រាច់ កាត់ ព្រៃ  អស់ ស្បៀងអាហារ  សោយ តែ មើមឈើ  និង ផ្លែ ឈើ  ។  ព្រះរាជា ទ្រង់ ស្ដាយ ព្រះជន្ម  ទ្រង់ ក៏ ជំនុំគិត ជាមួយ ហោរា  ចតុស្ដម្ភ ទាំង ៤ នាក់ ព្រមទាំង ព្រះអគ្គ មហេសី ថា  «  ឥឡូវនេះ  យើង ជិត ដល់ នូវ ការអស់ អាយុ សង្ខារ គ្រប់ គ្នា ហើយ  ព្រោះ គ្មាន អាហារ នឹង ចិញ្ចឹម ជីវិត  តើ អស់ លោក យល់ឃើញ ដូចម្ដេច  ?  ។  ហោរាទូល ព្រះអង្គ ថា  «  ទូលព្រះបង្គំ ជា ខ្ញុំ  យល់ឃើញ ថា មន្តវិជ្ជា ដែល យើង បាន រៀន មក  សឹង ចេះ សព្វគ្រប់ ដូចគ្នា  ហេតុ នេះ  បើ កាឡាខ្លួន ជា សត្វ ខ្លា ធំ  ហើយ នឹង ចាប់ សត្វ ឯទៀត ធ្វើជា អាហារ ទំរាំ តែ ទៅដល់ ព្រះនគរ  សឹម កាឡាខ្លួន ជា មនុស្ស វិញ ក៏ បាន  ។  ព្រះរាជា  ព្រះមហេសី នូវ ចតុស្ដម្ភ  ក៏ ព្រម តាម ហោរា  ។  ទ្រង់ មាន ព្រះបន្ទូល សួរ ថា  «  ឥឡូវ រូបខ្លា ទាំងមូល នេះ  លោក ណា ត្រូវកាឡាខ្លួន ធ្វើជា អ្វី  ?  ។  ចតុស្ដម្ភ សុំ ធ្វើជា ជើង ខ្លា ទាំង បួន  ។  ហោរា សុំ ធ្វើជា កន្ទុយ  ។  ព្រះ អគ្គ មហេសី សុំ ធ្វើជា ខ្លួន ខ្លា  ។  រូបខ្លា ទាំងមូល នេះ ឃើញ នៅសល់ តែ ក្បាល  គឺ តួ ព្រះមហាក្សត្រិយ៍  ។  ជំនុំ រួចស្រេច ក៏ សូត្រ មន្តវិជ្ជាកាឡាខ្លួន កើត ជាព្យ គ្ឃ រាជ  (  ស្ដេច ខ្លា )  បាន ដូច សេចក្ដីប្រាថ្នា  ស្ទុះ បោល ដេញ ចាប់ សត្វ ប្រើ ស  ក្ដាន់ ជា អាហារ  ។  លុះ អំឡុង ទៅ  ក៏ កើតមាន សេចក្ដីសប្បាយ  ភ្លេច រាជសម្បត្តិ  និង ព្រះមហា នគរ ពុំ ស្ដាយ សោះ  ។
ហេតុ នេះ  បានជា សត្វ ខ្លា  មាន កម្លាំង ជាង សត្វ ឯទៀត  ហើយ សត្វ ខ្លា នេះ  កាល នឹង ចាប់ សត្វ ជា អាហារ  គឺ ដឹង ដោយសារ កន្ទុយ ជាមុន ព្រោះ ជាហោ រា  ។  ដង ខ្លួន ដែល ទន់ភ្លន់ គឺ ព្រះ អគ្គ មហេសី ជា ស្រ្តី ភាព  ។  ឯ ក្បាល ដែល មើលឃើញ សម្បើម អស្ចារ្យ  គឺ តួអង្គ ព្រះមហាក្សត្រិយ៍  ដែល មាន មហិទ្ធិឫទ្ធិ ជាង គេ ទាំងអស់  ។  ឯ ជើង ទាំង ៤  ដែល មាន កម្លាំង ខ្លាំង  ហើយ មាន ក្រចក មុត  គឺ ចតុស្ដម្ភ ទាំង ៤  ។
ប្រហែស បាត់  ប្រយ័ត្ន គង
ប្រជុំ រឿង ព្រេង ខ្មែរ ភាគ ទី ១
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>