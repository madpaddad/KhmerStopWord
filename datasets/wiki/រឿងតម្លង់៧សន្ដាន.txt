
រឿង តម្លង់ ៧ សន្ដាន
កាលពី ព្រេង នាយ  មាន បុរស ប្តី ប្រពន្ធ  នាំគ្នា ទៅ សួរ បងប្អូន នៅ ភូមិ ត្រៃ សណ្តែក  ដើរ ៗ ទៅ ប្រទះនឹង អាត ម្លង់  ៧  សន្តាន  កំពុងតែ ទឹម គោ ភ្ជួរ ស្រែ  ។  បុរស ប្តី ប្រពន្ធ នោះ  សួរ ថា  « អ្នក អើយ អ្នក !  ផ្លូវ ណាកាត់ ត្រង់ ទៅ លើ ភូមិ ព្រៃ សណ្តែក  ត្បិត ខ្ញុំ ខាន មក យូរ ឆ្នាំ ហើយ  មិន ដឹង ជា ផ្លូវ ណា កាត់ ទៅឲ្យ ត្រង់  ?» ។
« កូន ក្រោល បង្គោល ស្នឹង  អាក្រហម មួយ នេះ  ម្តាយ ក្មេក គាត់ ចែក  ឯ អាស្នែង កន្ទែក ឪអញ គាត់ ឲ្យ  អញ មិន លួច គោ របស់ អាណាមក ទឹម ទេ »  ។
ឯ បុរស ប្តី ប្រពន្ធ ដែល សួរ ផ្លូវ នោះ  ឮ ហើយនិយាយ គ្នា ថា  « អ្នក នេះ  យើង សួរ ផ្លូវ គាត់ ៗ និយាយ ពី គោ  ហើយ ស្តី គំរោះ គំរើយ ឲ្យ យើង ផង  ណ្ហើយ គេហ៍ !  យើង កុំ ខ្ចី សួរ វា  យូរ ឆាប់ គង់តែ នឹង ទៅដល់ ផ្ទះ បងប្អូន មិន ខាន »  ហើយក៏ បណ្តើរ គ្នា ហួស ទៅ  ។
ឯ អាត ម្លង់ ៧ សន្តាន នោះ  ក៏ ខំ ភ្ជួរ ស្រែ មិន ឈប់  ដល់ ពេល ថ្ងៃ ជិត ត្រង់  មេតម្លង់ ជា ប្រពន្ធ ក៏ ទូល បាយ ទៅឲ្យ ប្តី បរិភោគ  លុះ ទៅដល់ ក៏ ដាក់ល្អី បាយ ក្រោម ម្លប់ ឈើ  នៅ ភ្លឺ ស្រែ  ។  ប្តី ឃើញ ប្រពន្ធ យក បាយ មក ឲ្យ  ក៏ ឈប់ ភ្ជួរ ស្រែ  បរិភោគ បាយ  និយាយ ទាំង ខឹង ប្រាប់ ប្រពន្ធ ថា  ៖
« មាន បុរស ប្តី ប្រពន្ធ បណ្តើរ គ្នា មកពី ណា ចោទប្រកាន់ ថា  អញ លួច គោ វា  ឯ គោ  ១  នឹម នេះ  ប្រាកដជា ម៉ែ ឪ ឯង ចែក មក »  ។
ប្រពន្ធ ឃើញ មាត់ ប្តី និយាយ ម្ហប ៗ  នឹកស្មាន ថា ស្តីឲ្យ ខ្លួន  ស្រាប់តែ ខឹង  ហើយ ឆ្លើយតប ទៅវិញ ថា
« អញ គិត ថា ប្តី មក ភ្ជួរ ស្រែ ទាល់ ថ្ងៃត្រង់  ខំ ប្រញាប់ប្រញាល់ ទូល បាយ មក ឲ្យ ស៊ី  ឥឡូវ ទៅជា ថា  ឯង មាន សហាយ  អញ សហាយ នឹង ឈ្មោះ អាណា  គាត់ រក មុខ ឲ្យ ឃើញ »  ។
ឯ ប្តី មិន ទាល់តែ ពមបាយ អស់ មួយ កូន ល្អី  ប្រពន្ធ ថា អ្វី ក៏ មិន ឮ ផង  ។  លុះ ប្តី បរិភោគ រួច  ប្រពន្ធ កន្រ្តាក់ យក ល្អី  ។
ប្តី សួរ ថា  « ឯង មាន ការ អ្វី ឯ ផ្ទះ  បានជា ប្រញាប់ ម្ល៉េះ ?»
ប្រពន្ធ ថា  « អញ មុខ ជា ប្រាប់ ម៉ែ ឪ អញ មិន ខាន »  ។
ហើយ កណ្តៀត ល្អី ត្រឡប់ ទៅដល់ ផ្ទះ  ជួប នឹង ម្តាយ  និយាយ ទាំង ខឹង មុខ ក្រហម ប្រាប់ ម្តាយ ថា  « កូនប្រសា ម៉ែ ឯង វា ល្អ ហើយ !  ខ្ញុំ ទូល បាយ ទៅឲ្យ ស៊ី  ដាក់ល្អី ស្ទើរតែ មិន ទាន់  វា ស្តីឲ្យ ខ្ញុំ ថា មាន សហាយ »  ។
ចំណែក ម្តាយ នោះ  ខឹង ញ័រ ឡើង ថា  « ហង ឯង  ដូច្នេះ ទេ តើ  បានជាមុខ ក្រហម  អញ ថា កូន ថា ចៅ  បានជា ចាំ ផ្ទះ ឲ្យ វា  ឥឡូវ វា ថា ឯង លួច ថ្នាំ វាយក ទៅ ដូរ ដូង  មេអន្តរធាន ឯង ក្រោយ ៗ  កុំ និយាយ ដូច្នេះ  មិន ត្រូវ ទេ  សូម្បីតែ ថ្នាំ ១ ឆ្នុក  ក៏ អញ មិន លួច យក ផង  បើ ទុក ជា អញ យក មែន  ម្តាយ នឹង កូន មិន ត្រូវ ហង ឯង ពោល ឲ្យ អញ ខ្មាស គេ ទេ  ចាំ ឪហង ឯង មក  អញ ប្រាប់ ឲ្យ ជេរ វាយប្រដៅ ហង ឯង មិន ខាន »  ។
លុះ យូរ បន្តិច  ប្តី មកពី កាប់ បង្គោល ធ្វើ របង បង្ការ មិន ឲ្យ គោ ក្របី ចូល ស៊ី សំណាប សន្ទូង  ប្រពន្ធ និយាយប្រាប់ ប្តី ថា  « កូនស្រី យើង វាយក បាយ ទៅឲ្យ ប្តី  ខ្ញុំ ចាំ ផ្ទះ ឲ្យ វា  លុះ មកវិញ  វា ថា ខ្ញុំ ជា ម្តាយ លួច ថ្នាំ វាដូរ ដូង  ខ្ញុំ ខឹង ណាស់ »  ។
ប្តី ស្តាប់ មិន ឮ  ខឹង នឹង ប្រពន្ធ ក៏ ជេរ ថា  « មេ ចោរ គ្រហរ !  ហង ឯង ប្រចណ្ឌ អញ អី ម៉្លេះ !  អញ មាន ស្លៀកពាក់ តែង តួ ដើរលេង ចង់ ស្រី ឯណា  អញ ទៅ កាប់ ឈើ ធ្វើ បង្គោល របង ទេ តើ !  អញ អត់ តែម្តង នេះ  ក្រោយ ៗ បើ ហងឯង នៅតែ ស្តីប្រចណ្ឌ អញ ទៀត  មុខ ជា អញ ធាក់ ឲ្យ ដួល ទាំង ជំហរ មិន ខាន »  ។
ហាម ប្រពន្ធ ហើយ  បរិភោគ បាយ  រួចទៅ ចង សន្ទូច  បាន ត្រី ត្រឡប់មក ផ្ទះ វិញ  ។
វេលា ថ្ងៃ ល្ងាច  ប្រពន្ធ ក៏ ធ្វើ ត្រី ស្ល អាំង ឲ្យ ប្តី បរិភោគ ខ្លះ  រំលែក ទុក ព្រឹក ខ្លះ  ដើម្បី នឹង ធ្វើ សម្រាប់ យក ទៅ ប្រគេន លោក កូន ឯ វត្ត  និង កូនប្រុស តូច ម្នាក់ ឲ្យ នៅ រៀន អក្សរ ជាមួយនឹង លោក បង នោះ  ។
លុះ ព្រឹកឡើង  ម្តាយ នោះ ដាំ បាយ ដួស ដាក់ ចាន  មាន ម្ហូប ពី ល្ងាច ស្រាប់  ទូល យក ទៅដល់ កុដិ ប្រគេន លោក កូន  ហើយនិយាយ ថា
«  ខ្ញុំ ព្រះករុណារលឹក លោក កូន ណាស់ !  មួយ ទៀត ប្អូន តូច វា រៀន អក្សរ គ្រាន់បើ ទេ ?»  ។
លោក កូន នោះ ប្រាប់ ថា  « ចម្រើន ពរ ញោម !  អាត្មា សព្វ ថ្ងៃ នេះ  កំពុង ស្រឡាញ់ សីល ផ្នួស ណាស់ ,  អាត្មា មិន សឹក ទេ »  ។
ម្តាយ ក៏ ហៅ កូន តូច ដែល នៅ បម្រើ បង នោះ ថា  « អានាង !  លា លោក បង ទៅ ផ្ទះ នឹង ម្តាយ បាន មួយ ថ្ងៃ សិន  ត្បិត ឪពុក ឯង រឭក ណាស់ »  ។
កូន តូច ឆ្លើយ ប្រាប់ ម្តាយ ថា  « ត្រី ងៀត លោក បង  នៅ ពីរ កន្ទុយ ទុក ក្នុង កុដិ ,  ពេលល្ងាច  ខ្ញុំ យក ពីរ ចម្រៀក  ដុត ស៊ី បាយ  ដែល សល់ ពី លោក ឆាន់ ពេលព្រឹក នោះ »  ។
ឯ លោកសង្ឃ  ដែល គង់ នៅជិត កុដិ ទាំង ប៉ុន្មាន  បាន ឮ ម្តាយ នឹង កូន និយាយ តែ ដោយ ខ្លួន  មិន ទទួល សម្រុង គ្នា ដូច្នេះ  លោក ទាំងអស់ ទប់ ពុំ បាន  ក៏ សើច ទ្រហឹង អឺង អាប់  ។
ឧបាសិកា នោះ  ក៏ សំពះ លា លោក កូន ត្រឡប់មកដល់ ផ្ទះ វិញ  ហើយ លុតជង្គង់ ជូន បុណ្យ ប្តី ថា  « ខ្ញុំ ជូន បុណ្យ អ្នកផង »  ។
ប្តី ឆ្លើយ ថា  « អើ !  អញ ឃើញ បាយ សម្ល ខ អាំង  ព្យួរ ទុក នៅ សង្រែក  អញ ស៊ី អស់ ទៅ ហើយ »  ។
ប្រពន្ធ ក៏ មើល មុខ ប្តី ៗ  មើល មុខ ប្រពន្ធ  ប៉ប្រិច ភ្នែក ម៉ក់ ៗ  ធ្វើ វា ហឺ តែ ដោយ ខ្លួន  ។
លុះ យូរ បន្តិច  ស្រាប់តែ ប្អូន ស្រី បង្កើត ខាង ប្តី  នៅ ភូមិ ដទៃ ឆ្ងាយ មកដល់  បាន ផ្លែ ពង្រ មួយ ផ្តិល និង ស្លឹក ប្រស់ ស្វា មួយ សំណុំមក ផ្ញើ បង  និយាយ សួរ បង ថា  « បង បាន ភ្ជួរ រាស់ ដក ស្ទូង បាន ស្រែ ប៉ុន្មាន ហើយ ?»  ។
បង ទាំង ប្តី ប្រពន្ធ ឆ្លើយ ប្រាប់ ទៅ ប្អូន ស្រី វិញ ថា  « អើហង !  ល្មមទុកដាក់ ឲ្យ វា មាន ប្តី ទៅ ចុះ  តែហង មើល កុំ ឲ្យ តែ ចេះ លេង បៀ ផឹក ស្រា ជក់ អាភៀន »  ។
ប្អូន ស្រី ស្ដាប់ មិន ឮ ទៀត  ក៏ ប្រាប់ ទៅ បង ទាំង ពីរ នាក់ ថា  « ខ្ញុំ ស្តាយ ត្រឡាច ខ្ញុំ មួយ ទ្រើង ណាស់  កំពុងតែ ផ្កា ក្តិប តូច ៗ  ស្រាប់តែ មេ ជ្រូក វា ទៅ ឈ្មុស គល់ ដាច់ ងាប់ អស់ »  ។
បង ទាំង ពីរ នាក់ ថា  « អើហង !  ល្មម ទៅ ផ្ទះ ក៏ ទៅ ចុះ  ល្ងាច ណាស់ ហើយ  ក្រែង កូន វា យំ រក »  ។
ប្អូន ស្រី នោះ  ក៏ ត្រឡប់ ទៅ ផ្ទះ វិញ  ។
ព្រោះ អ្នក ទាំង  ៧  នាក់  គឺ បុរស - ស្រី្ត  ប្តី ប្រពន្ធ ,  ម្តាយ ឪពុក ,  លោក ភិក្ខុ - កុមារ ជា កូន និង ប្អូន ស្រី  សុទ្ធតែ ថ្លង់ និយាយ មិន ចុះសម្រុង គ្នា  បានជា រឿង នេះ គេ ហៅ ថា  រឿង តម្លង់ ៧ សន្តាន  ។
ស្តាប់ មិន ជាក់  កុំ អាល ញាក់ ចិញ្ចើម
ប្រជុំ រឿង ព្រេង ខ្មែរ ភាគ ទី ២
វិទ្យាស្ថាន ពុទ្ធសាសន បណ្ឌិត
ប្រជុំ រឿង ព្រេង ខ្មែរ
</doc>