
រឿង  តា ចាស់ ស្មូមទាន
មាន បុរស អភិជន ម្នាក់  ឈ្មោះ ដា វិដ  មកពី បរទេស  កំពុង ដើរ លំហែ កាយ  នៅ ទីលាន ព្រះអង្គ ដង្កើ  មុខ ព្រះរាជ វាំង  នា មាត់ ទន្លេ ចតុមុខ  នា ពេលរសៀល ជ្រេរ មួយ  ដោយ មាន កាន់កាមារ៉ា នៅ ដៃ  ដើរ ថត ទិដ្ឋភាព  នៃ ទីក្រុង ភ្នំពេញ ផង ។  ខណៈ នោះ  ស្រាប់តែ មាន តា ចាស់ ម្នាក់  ស្លៀកពាក់ ចាស់ រដាច់រ ដោច  ដើរ មកដល់ ក្បែរ ដា វិដ ។  បុរស យើង គិតស្មាន  ក្នុង ចិត្ត ភ្លាម  ថា  តា ចាស់ មួយ រូប នោះ  ប្រាកដជា ស្មូម យាច ក  រស់ នៅ ដោយ ការសូម ទាន គេ ហើយ ។  មិន ទាន់ បាន លូក ដៃ  ក្នុង ហោប៉ៅ ដកហូត លុយ ផង  ស្រាប់តែ ដា វិដ  ឃើញ តា ចាស់  បែរជា លូក ដៃ ក្នុង ហោប៉ៅ អាវ  ដ៏ ចាស់ រហែក របស់ គាត់  ហើយ យក រូបថត ចាស់ ទក់ ៗ  មួយ សន្លឹក ចេញ មក ។  ដា វិដ ភ្ញាក់ ព្រើត  ក៏ ងើប មុខ  ចោល ក្រសែភ្នែក  សម្លឹង តា ចាស់ ទុរគត  ត្បិត មិន យល់ ថា  គាត់ កំពុង ចង់ ធ្វើ អ្វី ឡើយ ។  តា ចាស់ នោះ  លើក រូបថត នោះ បង្ហាញ ដាវិដ  ហើយ ស្រដី ថា  ៖
-  ឧិ លោក អ្នក ដ៏ មាន បុណ្យ រាសី ល្អ អើយ  តើ លោក អាច ជួយ ខ្ញុំ បន្តិច បាន ទេ ?
គ្រាន់តែ ឭ ដូច្នេះ ភ្លាម  ដា វិដ ក៏ គិត ភ្លែត  នៅក្នុង ចិត្ត ថា  ៖
-  អុញ !  ខ្ញុំ គិត ថា គាត់ ជា អ្នកស្មូម ទាន  គឺ ស្មូម ទាន មែន !  ម្តុំ នេះ  សំបូរ ស្មូម ទាន ដូច ឃ្មុំ រោម ផ្កា ម៉្លេះ !  ឧិ ព្រះអង្គ អើយ !  ថ្ងៃ នេះ  ច្បាស់ជា អស់ លុយ  ទិញ បាយ ល្ងាច ហើយ ខ្ញុំ !
កំពុងតែ គិត  ស្រាប់តែ ដា វិដ  ឭតា ចាស់ មានប្រសាសន៍  បន្ត ទៀត ថា  ៖
-  នេះ គឺ ចៅ ស្រី តែ មួយ របស់ ខ្ញុំ  ដែល កំពុង មាន ជម្ងឺ  គេង នៅ មន្ទីរពេទ្យ ...
ដា វិដ  ខ្ជិល ស្តាប់ សំដី របស់ គាត់  តទៅទៀត  ក៏ លូក ហោប៉ៅ  រាវ រក ប្រាក់  បំរុង ហុច អោយ តា ចាស់  ដើម្បី អោយ គាត់ ដើរ  ចៀស  ទៅ ណា ឆ្ងាយ ៗ  កុំ អោយ ទើស មុខ ទើសមាត់ របស់ ខ្លួន ត ទៅទៀត ។  ស្រាប់តែ តា ចាស់ បន្តប្រសាសន៍ ទៀត ថា  ៖
-  ខ្ញុំ ជា ជន ក្រីក្រ  មាន រាសី តូច ទាប  ប្រហែលជា បន់ ព្រះមិន សក្តិសិទ្ធិ  អោយ ចៅ ស្រី របស់ ខ្ញុំ  ឆាប់ បាន ជាសះស្បើយ មកវិញ ទេ  ទើប ខ្ញុំ  សូម មក ពឹង លោក  អោយ ជួយ អុជ ធូប បន់ ព្រះ  សូម អោយ នាង ឆាប់ ជា ផង  ព្រោះ ឥលូវនេះ  ខ្ញុំ លែង មាន  សាច់ញាតិ ណា  ទៀត ហើយ  ក្រៅពី ចៅ ស្រី មួយ រូប នេះ ។  បើ អត់ ពី នាង ទៅ  ជីវិត ខ្ញុំ លែង មាន ន័យ  នឹង រស់តទៅទៀត ដែរ ។
តា ចាស់ មានប្រសាសន៍ ទាំង ទឹកភ្នែក រលីងរលោង  ហើយ លើក ដៃ ទាំង គូ  ប្រណម្យ ចំពោះ ដា វិដ  សម្តែង ការទទូច អង្វរ ។  ក្នុង វិនាទី នោះ  ដា វិដ រំជូល ក្នុង ចិត្ត  ក្តុកក្តួល អារម្មណ៍  ដោយ ក្តីអាណិត ស្រណោះ មេត្តា ។
-  មែន ហើយ !  គាត់ មិន បាន ស្មូម ប្រាក់ ឯណា ?  គឺ សុំ តែ មេត្តា ធម៌  ដើម្បី ពង្រឺង កម្លាំងចិត្ត របស់ គាត់ តែ ប៉ុណ្ណោះ  ហេតុអី  យើង ត្រូវ កំណាញ់ នឹង គាត់ ផង ?
គិត ក្នុង ចិត្ត ដូច្នោះហើយ  ដា វិដ ក៏ ញញឹម ឡើង ភ្លាម៖
-  បាទ តា !  ម៉ោះ !  ទៅ ជាមួយ ខ្ញុំ  ទៅ ថ្វាយបង្គំ ព្រះអង្គ ដង្កើ  ដើម្បី សុំ ពរ ពី ព្រះអង្គ !
ដា វិឌ ក៏ នាំ តា ចាស់ ចូល ថ្វាយបង្គំ ព្រះ  ដើម្បី អធិដ្ឋាន បួងសួង  សូម អោយ ចៅ របស់ គាត់  ឆាប់ ជាសះស្បើយ ពី ជម្ងឺ របស់ នាង ។  ទង្វើ របស់ ដា វិដ  បាន នាំ នូវ កម្លាំងចិត្ត និង ភាពញញឹម ដ៏ ស្រស់បំព្រង ជា ទីបំផុត  មក ដាក់ លើ ផ្ទៃ មុខ  ដ៏ សែន ខ្មៅ ជ្រួញ របស់ តា ចាស់  តែ ក្នុង រយៈពេល បួន ដប់ នាទី ក្រោយមក  ប៉ុណ្ណោះ ។  ដោយ ក្តីរំភើបចិត្ត  ចំពោះ ទង្វើ ដ៏ ទន់ភ្លន់ របស់ ដា វិដ  តា ចាស់ នោះ  បាន ដោះ មួក  អោន កាយ ថ្លែងអំណរគុណ  បុរស យើង  ហើយក៏ លា ចេញ ទៅ  ព្រមទាំង ជូនពរ ដា វិដ  យ៉ាង ច្រើន ទៀតផង ។  ព្រលប់ នោះ  ដា វិដ បាន ដើរ ត្រឡប់  មក សណ្ឋាគារ វិញ  ដោយ ដក់ ជាប់ នូវ អារម្មណ៍ រីករាយ ចម្លែក  លើស ធម្មតា  មិន មែន ដោយសារ ទិដ្ឋភាព  ដ៏ ត្រកាល នៃ ទីក្រុង ភ្នំពេញ ទេ  តែ ដោយសារ ចំណង មេត្រីភាព ដ៏ ល្អ  ដោយ ដុះ ចេញ មក ពី ទឹកចិត្ត មនុស្សធម៏  និង ការលើកកម្លាំងចិត្ត  ចំពោះ គ្នា  ទៅវិញទៅមក ។
ដោយ  អ្នកស្រី  កែវ  ច័ន្ទ បូរណ៍
</doc>