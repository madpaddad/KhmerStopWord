
រឿង ស្រះយក្ខឡោម
រឿង  ស្រះយក្ខឡោម  ( ខេត្ត រតនគិរី )  ប្រជុំ រឿង ព្រេង ខ្មែរ  ភាគ  ៦  ទំព័រ  ១៥១  -  ១៥៤  នៅក្នុង តំបន់ ឡា បាន សៀក  ឃុំ ឡាំង បាង  ស្រុក លំផាត់  ខេត្ត រតនគិរី  មាន ស្រះ មួយ ធំ  ទំនងជា អាងទឹក បុរាណ  ដែល សេសសល់ មកពី លក្ខណៈ ភូមិសាស្ត្រ ,  ព្រោះ ស្រះ នេះ  នៅ ចំចន្លោះ ជ្រលង ភ្នំ  ហើយ មាន សណ្ឋាន មូល ដូច បាត ខ្ទះ  ។  អ្នកដំណើរ ណា  ដែល បាន ទៅដល់ រតនគិរី  គេ ពុំ អាច ភ្លេច ទៅ លំហែ  ឬ  ទៅ ទស្សនា ស្រះយក្ខឡោម ឡើយ ,  សម បើ សព្វ ថ្ងៃ នេះ  នៅឡា បាន សៀក  មាន ការរៀបចំ ភូមិ ស្រុក ល្អ ផង  ដូចជា មាន ផ្សារផ្សោ  មាន វត្ត អារាម  មាន ភូមិ និវេសនដ្ឋាន  មាន ចម្ការ កៅស៊ូ រដ្ឋ  ។ល ។  ក៏ រឹតតែ បាន ជា ទី ជំនុំចំណោម ធំ ដុំ មួយ ឡើង  ។  កាលបើ ទៅដល់  " ស្រះយក្ខឡោម "  គេ តែង នឹក រក ដើមហេតុ នៃ ឈ្មោះ ចម្លែក នេះ ភ្លាម  ។  ការឆ្ងល់ នេះ  ក៏ នាំឲ្យ សាកសួរ រក ហេតុ ដើម  ដែល មាន នៅជាប់ នឹង បែប និទាន របស់ អ្នកស្រុក  ជា រឿង ព្រេង ប្លែក ៗ  គ្នា  ដែល យើង លើក មក អធិប្បាយ  ដូចតទៅ នេះ  ៖  ពាក្យ ថា  " យក្ខឡោម "  គេ អាច យល់ បាន ដោយ ងាយ ថា  " យក្ខវា ព័ទ្ធ "  តាម ពាក្យបរម្បរាត ៗ  គ្នា មក  មាន រឿង និទាន ថា  :  តាំងពី យូរលង់ មកហើយ  មាន ស្ដេច ក្រុង យក្ខ មួយ  មាន ឫទ្ធិ អំណាច ខ្លាំង ពូកែ ណាស់  ព្រះអង្គ មាន ព្រះរាជ បុត្រី មួយ  ស្អាត លើស ស្រី នានា ,  ទាំង សក់ ទាំង រូបកាយ របស់ នាង  តែង មាន ក្លិន ក្រអូប ជានិច្ច រៀងរាល់ ថ្ងៃ  ទើប យក្ស ជាបិតា ឲ្យនាម បុត្រី នោះ ថា  :  " នាង សក់ ក្រអូប "  ។  លុះ ដល់ មាន វ័យ គ្រប់គ្រាប់ កាលណា  ក៏ មាន មនុស្ស មួយ រូប  ខ្លាំង ពូកែ ណាស់ ដែរ  បាន ចូលទៅ លប លួច លួងលោម ស្នេហា ជាមួយ នាង  ។  ទាំង ពីរ ប្រាណ  ដោយ ភ័យខ្លាច ស្ដេច យក្ខជា បិតា ដឹង  ក៏ នាំគ្នា រត់ មក ក្នុង ព្រៃ មួយ  ។  ក្រោយមក  ស្ដេច ក្រុង យក្ខ  ដឹង រឿងរ៉ាវ នេះ  ក៏ ផ្អើល ឆោឡោ  ស្រែក ឡូឡា  កេណ្ឌ ពលយក្ខ ជាបរិវា រ  ហោះហើរ តាម រក កូន សំឡាញ់ ខ្លួន  ដល់ មក ត្រង់ កន្លែង ព្រៃ ស្ដុក នេះ  ក៏ មាន សេចក្ដីសង្ស័យ ថា  ប្រហែលជា បុត្រី ខ្លួន នៅ ទីនេះ  ទើប បញ្ជា ឲ្យ យក្ខជា កូន ចៅ  យាម ល្បាត ព័ទ្ធ ព្រៃ នោះ យ៉ាង មាំ  ហើយ ឲ្យ យក្ខ  ១  ក្រុម ទៀត  ដក ព្រៃ ព្រឹក្សា គ្រវែង ចោល  ហើយ នា គ្នា ជីក កកាយ រក នាង  តែ ទោះបី ជីក យ៉ាងណា ក៏ រក ពុំ ឃើញ  ទើប ស្ដេច ក្រុង យក្ខ  នាំ បរិវារ ត្រឡប់ ទៅ នគរ ដើម វិញ  ។  អាស្រ័យ ហេតុ ពួកយក្ខ  ក កាយ រក នាង សក់ ក្រអូប នេះ  ទើប មាន នៅសល់ ជា ស្រះ មួយ នៅ រតនគិរី  ហៅ ថា  " ស្រះយក្ខឡោម "  រហូតដល់ សព្វ ថ្ងៃ  ។  ស្រះយក្ខឡោម  ជា ស្រះ មួយ មាន ទឹក ថ្លា ឈ្វេង  ដែល មាន ជម្រៅ ជាង  ៧០  ម .  បារដូវ ប្រាំង ,  មាន បណ្ដោយ  និង  ទទឹង ប្រហែល  ១  គ.ម .  រាង រង្វះ មូល ស្មើ  ។  នៅ មាត់ ស្រះ  មាន ដើម មាក់ ប្រេង  មាក់ ប្រាង  សាវម៉ាវ  សិរមាន់  ភ្ញៀវ  ដុះ នៅ ពាសពេញ ក្បែរ មាត់ ស្រះ  គួរឲ្យ ទស្សនា  ។  នៅ ជុំវិញ ស្រះ នេះ  កង ខេមរភូមិន្ទ យើង  ទើបនឹង បាន ស្ថាបនា ផ្លូវថ្នល់ ដ៏ វិចិត្រ  បើក រថយន្ត បាន ដោយ ស្រួល  ។  មាន ព្រះរាជ ដំណាក់ ,  ភោជនីយដ្ឋាន តូច ៗ  សម្រាប់ ទទួល ភ្ញៀវ  ។  សព្វ ថ្ងៃ  កង ខេមរភូមិន្ទ  បាន ចាត់ចែង ស្ថាបនា ដំណាក់ ថ្មី មួយ ទៀត ដោយ បេតុង  គឺ ស្ថាបនា ក្នុង ឆ្នាំ  ១៩៦៥  ។  នៅក្នុង ស្រះ  មាន មច្ឆជាតិ តូច ធំ ហិច ហែល ទាំង ហ្វូង ៗ  ។  លោក - អ្នក ទៅ ទស្សនា អាច ដើរ ព័ទ្ធ ជុំវិញ ស្រះ បាន  ដោយ មាន ផ្លូវថ្នល់ វង់ ជុំវិញ  ។  តាម សេចក្ដីនិទាន មួយ បែប ទៀត  មាន ន័យ ជ្រលិះ គ្នា ដែរ  គឺ ថា  ៖  មាន ទ័ព យក្ខ ដេញ តាម ចាប់ បុត្រី យក្ខ  ដូច រឿង ខាងលើ នេះ ដែរ  ប្លែក តែ ខាង ចុង ថា  កាល ទ័ព យក្ខ  ឡោមព័ទ្ធ ជុំវិញ ភ្នំ  ដែល នាង នេះ នៅ ពួន ជ្រក នោះ ហើយ  នាង ក៏ យល់ ថា គ្មាន ផ្លូវ ណា ឲ្យ គេច រួច  ទើប នាង អធិដ្ឋាន សុំឲ្យ នាង លិច បាត់ ទៅក្នុង ដី  ពេល នោះ  ព្រះធរណី ក៏ ស្រុត នាំ ទាំង នាង ស្រី នោះ ទៅ ផង  ។  ត្រង់ កន្លែង ព្រះធរណី ស្រុត នោះ ហើយ  ដែល ក្លាយទៅជា ស្រះ ទឹក  ដែល ហៅ ថា យក្ខឡោម  ។  តាម រឿង ដំណាល មួយ ទៀត ,  មាន សេចក្ដី ផ្សេង ពី នេះ ច្រើន  ទំនងជា រឿង ពិត របស់ ភូមិ ស្រុក ផង  មាន សេចក្ដី ថា  ៖  ពាក្យ  " យាក់ ឡោម "  ត្រូវ សរសេរ ដូច្នេះ ទៅ វិញ ,  ព្រោះថា  មក ពី ដើមហេតុ ពាក្យ  យាក់  ក្លាយ មកពី  " យ៉ាក់ "  ភាសា អ្នកស្រុក នោះ បុរាណ  ប្រែ ថា  មេ  នាយ ,  ឯ ឡោម ជា ឈ្មោះ មនុស្ស ,  ដូច្នេះ  បាន សេចក្ដី ថា  មាន នាយ ក្រុម ម្នាក់ ឈ្មោះ ឡោម  ជា អ្នក ត្រួតត្រា នៅ ភូមិភាគ ខាង ជួរ ភ្នំ នោះ  ម្ល៉ោះហើយ អ្នកផង  ក៏ សន្មត ហៅ ឈ្មោះ ទីកន្លែង នោះ ឯង  តាម នាម  និង  ងារ សក្ដិ  អ្នក ត្រួតត្រា នោះ ទៅ  ។  រីឯ ស្ថានភាព កន្លែង  ដែល ប្រាកដ តាម ការសង្កេត ទៅ វិញ  អ្នកស្រាវជ្រាវ យល់ ថា  ទី ស្រះ នេះ ឯង  ជា រន្ធ ភ្នំ ភ្លើង កាលពី សម័យ បុរាណ  ហើយ ផុត រលត់ ទៅ  នៅសល់ តែ ស្នាមដាន ,  ហេតុ នេះ  បានជា មាន ស្រះ នោះ  ជ្រៅ ដល់ ទៅ ជម្រៅ  ៧០ - ៨០  ម៉ែត្រ  ហើយ មាន រង្វះ មាត់ មូល ដូច ថា សព័ទ្ធ ជុំវិញ សុទ្ធតែ ភ្នំ  ហើយ ដែល សព្វ ថ្ងៃ  ទៅជា រមណីយដ្ឋាន មួយ យ៉ាង ប្រសើរ  សម្រាប់ អ្នក ទៅ ទស្សនាទី តំបន់ នោះ  ។
</doc>