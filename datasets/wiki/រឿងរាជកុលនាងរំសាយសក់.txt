
រឿង រាជកុល នាង រំសាយ សក់
កាល អង្វែង យូរ លង់ ណាស់ មកហើយ  កាល ណោះ ប្រទេស កម្ពុជា សព្វ ថ្ងៃ ឋិតនៅក្រោម លំហ សមុទ្រ នៅឡើយ  ដោយ មាន ជួរ ភ្នំ ដងរែក ជា ច្រាំង មាត់ សមុទ្រ ។  មាន នារី ម្នាក់ ឈ្មោះ នាង សុវណ្ណ ម សា  រស់ នៅក្បែរ មាត់ សមុទ្រ ( តាម ជួរ ភ្នំ ដងរែក សព្វ ថ្ងៃ )  នាង បាន រើស ពង សត្វ មួយ ធំ ចម្លែក  យក ទៅ ទុក ភ្ញាស់ មើល ថា ជា សត្វ អ្វី  ។  លុះ ពង នោះ ញាស់ ក៏ ចេញ ជា កូនក្រពើ មួយ  នាង ក៏ ចិញ្ចឹម បីបាច់ ទុក ស្មើរ នឹង កូន បង្កើត  ដោយ សន្មត ឈ្មោះ អោយ វា ថា  ៙ អាធន ៚  ក្រពើ នោះ ឆាប់ ធំ លូតលាស់ រហ័ស ណាស់  ហើយ គោរព និង ចេះ ស្តាប់ បង្គាប់ នាង សុវណ្ណ ម សាទុក ដូចជា ម៉ែ ។  សម័យ ថ្ងៃ មួយ មាន រាជបុត្រា នៃ ស្តេច ផែនដី មួយ អង្គ នាម ចៅ រាជ កុល  មក ស្វែងរក រៀន មន្តវិជ្ជាការ ពីសំណាក់ តាបស មុនី ឥសី នៅ តាម ព្រៃ ភ្នំ ក្បែរ លំនៅ នាង សុវណ្ណ ម សា  ព្រះអង្គ ក៏ លង់ ស្នេហ៍ នឹង នាង  ហើយ នាង ក៏ ស្រលាញ់ ព្រះអង្គ វិញ ដែរ ។  លុះ កន្លងក្រោយមក ពេល ព្រះអង្គ រៀន ចប់ សព្វគ្រប់ ចំណេះវិជ្ជា ហើយក៏ លា តាបសជា គ្រូ  និង នាង សុវណ្ណ ម សាជា គូស្នេហ៍ ត្រលប់ ទៅ នគរ វិញ  ដោយ សន្យា ថា នឹង វិលវិញ ជាមួយ បណ្ណាការចូល ស្តី ដណ្តឹង នាង តាម ច្បាប់ ប្រពៃណី  ។  ពេល ត្រលប់ ទៅដល់ នគរ វិញ  មាតាបិតា ព្រះអង្គ ក៏ រៀបចំ ផ្សំ ផ្គុំ ព្រះអង្គ និង ព្រះនាង រំសាយ សក់ ដែល ជា បុត្រី របស់ ស្តេច ត្រាញ់ នៅ ខេត្ត ច័ន្ទ បូរី ( ខេត្ត  ចាន់ តា ប៊ូរី  ប្រទេស ថៃ សព្វ ថ្ងៃ )  ហើយក៏ រៀបចំ កំណត់ វេលា ដើម្បី ទៅ ចូល ដណ្តឹង ព្រះនាង តាម រាជ បវេណី  ដោយ ចាត់ចែង មាន សំពៅ ដ៏ ធំ មួយ ផ្ទុក ពេញ ដោយ គ្រឿង បណ្ណាការ  មាន មាស ពេជ្រ  កែវ កង ពិទូរ្យ សូរ កាន  សំពត់ សូត្រ  អាវ សាវ ស្បៃ  វង់ ភ្លេង  វង់ ល្ខោន ទុក លេង កំដរ តាម ផ្លូវ  និង ផ្កា ស្លា ទុក រៀបចំ ពិធី មង្គលការ  ដោយ មាន រៀបចំ ម្ហូប ស្បៀង អាហារ បរិបូណ៌ ឥត ខ្វះចន្លោះ ដូចជា មាន់ ទា ទាំង ទ្រុង ៗ  បន្លែ បង្ការ  ជាដើម ។ល ។  ដល់ វេលា ត្រូវ ចេញដំណើរ  ព្រះមាតា ព្រះបិតា  ចៅ រាជ កុល  រួម ដំណើរ ដោយ ក្រុម បរោហិត  មន្ត្រី នានា មាន ឈ្មោះ  តា គ្រាម  តាង៉ែន ... និង ក្រុម តន្ត្រី របាំ ល្ខោន រាជ បរិវា  ចុះ សំពៅ ចាកចេញ ទៅកាន់ ស្រុក ច័ន្ទ បូរី ទៅ ។  និយាយ ពី នាង សុវណ្ណ ម សារាល់ ថ្ងៃ តែង អង្គុយ រង់ចាំ មើល ផ្លូវ ចៅ រាជ កុល នា មាត់ សមុទ្រ ក្រែង សំពៅ ចៅ រាជ កុល ចូលមក រក នាង  ចាំ បាត់ ៗ  ខុសពី សន្យា ជាមួយ នាង ធ្វើអោយ នាង មាន ចិត្ត ឆួល ក្តៅ ខឹង នឹង ប្រុស ក្បត់ សម្តី  ។  ពេល នោះ នាង ក៏ ក្រលេក ឃើញ សំពៅ ចៅ រាជ កុល រំកិល ខ្លួន នៅលើ លំហ សមុទ្រ  នាង ត្រេកអរ ជាខ្លាំង  តែ ក្តីអំណរ នោះ ត្រូវ ខកខាន ទៅ វិញ នៅពេល ឃើញ សំពៅ បាន បើក ហួស ចេញពី នាង ទៅ មុខ ទៀត  នាង កើត ក្តី ក្តៅក្រហាយ ក៏ ប្រើ ក្រពើ អាធន ជា កូន អោយ ទៅ កៀង បំផ្លាញ សំពៅ  ។  អាធន ក៏ ប្រើ បាន ដូច ចិត្ត ស្ទុះ ហែល សំដៅ ទៅ រក សំពៅ មិន បង្អង់ ។  ទៅដល់ ជិត សំពៅ ក្រពើ ក៏ ផុស ឡើង ធ្វើអោយ មនុស្សម្នា ក្នុង សំពៅ ផ្អើល ជ្រួលច្របល់ ភ័យខ្លាច  នឹង ក្រពើ ដ៏ ធំ មហិមា នោះ  ចៅ រាជ កុល យល់ ជាក់ច្បាស់ ថា ជា ក្រពើ កូន ចិញ្ចឹម របស់ នាង សុវណ្ណ ម សា  ក៏ និយាយ លួង ក្រពើ កុំ អោយ ធ្វើបាប មនុស្ស ក្នុង សំពៅ  តែ ជា ការឥត ប្រយោជន៍ ក្រពើ មិន ស្តាប់ ឡើយ ព្រោះ ស៊ី បាយ អ្នកណា ត្រូវ យកអាសា អ្នក នោះ  អាធន ក៏ មុជ ចុះ ហើយ ហែល ឡើង មក គាស់ សំពៅ អោយ ផ្អៀង  ចំណែក ក្រុមពល សំពៅ ភ័យ ណាស់ ក៏ លើក បោះ អណ្តើក  មាន់ ទា ទាំង ទ្រុង ៗ ទៅ អោយ ក្រពើ ស៊ី បង្អាក់ កុំ អោយ មកយារ យី សំពៅ  ។  សំពៅ បាន ផ្អៀង កាន់តែ ខ្លាំង  ក្តោង សំពៅ ក៏ សណ្តក រំលំ ទៅ ម្ខាង  សំពៅ ហៀប នឹង លេច ចៅ រាជ កុល ក៏ លើក ដៃ បួងសួង ដល់ វត្ថុ សក្តិសិទ្ធិ ថា បើ ទ្រង់ ពិតជា គូ ព្រេង ពី អតីត  និង ព្រះនាង រំសាយ សក់ មែន សូម អោយ ជួយសង្គ្រោះ មនុស្ស ក្នុង សំពៅ នេះ ផង ។  និយាយ ទៅដល់ នាង រំសាយ សក់ ជា អ្នកមាន បុណ្យ បារមី មាន សក់ ទិព្វ វែង អាច ច្បូត ស្រូប មហាសាគរ អោយ រីង ជា ដី គោក រឺ ដី គោក ទៅជា ទឹក វិញ ក៏ បាន  ព្រះនាង ក៏ ទ្រង់ ញាណ ហើយ ចេញមក ជួយ ស្រូបយក ទឹក សមុទ្រ ។  សំពៅ កំពុង លិច មនុស្សម្នា ភ័យ ឆោឡោ ខ្លះ ធ្លាក់ ទឹក លង់ ស្លាប់ ជាច្រើន  ... ទឹក សមុទ្រ ក៏ ខះរីងអស់  សំពៅ ក៏ ផ្អៀង កឿង ជាប់ នឹង ដី ភក់  លុះ ក្រោយមក សំពៅ នោះ ក៏ រឹង ក្លាយទៅជា ភ្នំ មាន រូបរាង ជា សំពៅ ផ្អៀង រហូតមកដល់ សព្វ ថ្ងៃ  ត្រង់ រោង ល្ខោន ក្នុង សំពៅ ក៏ កើត ជា ល្អាង ហៅ ថា ល្អាង ល្ខោន  ដោយ មាន ផ្លូវ រូង មួយ ភ្ជាប់គ្នា ទៅកាន់ កន្លែង តែង ខ្លួន ក៏ កើត ជា ល្អាង តែង ខ្លួន  ។  កន្លែង ផ្ទុក ផ្កា ស្លា ក៏ កើត ជា ល្អាង ផ្កា ស្លា មាន ថ្ម ដុះ ដូច ផ្កា ស្លា  ។  ត្រង់ ក្បាល សំពៅ ពេល ក្តោង បាក់ រលំ ក៏ បំបែក ក្បាល សំពៅ អោយ បែក ជា ២ ជាប់ ឈ្មោះ ថា ជ្រោះ រណ្តៅ ក្តោង  ។  នៅក្បែរ គ្នា នោះ ជា ស្ថានីយ ផ្ទុក ប្រេង  ក៏ ក្លាយជា ល្អាង ស្ថានីយ  និង ល្អាង អណ្តូង ប្រេង  ( នៅក្រោម ម្តុំ ប្រាង្គ ) ។  រីឯ ក្តោង ក៏ កើត ជា ភ្នំ ក្តោង ។  ត្រង់ កន្លែង នាង រំសាយ សក់ ច្បូត ស្រូប ទឹក សមុទ្រ ដី ក៏ របើក រំជួយ កើត ជា ជួរ ភ្នំ រដេបរដុប  មាន ឈ្មោះ ភ្នំ រំសាយ សក់  ភ្នំ ព្រះរាជ ទ្រព្យ  ភ្នំ បង្គន់  ភ្នំ ជីហង់  ភ្នំ ដី ស - ក្រហម  ភ្នំ ចាក់ អង្កាម  ភ្នំ ក្រោល  ភ្នំ បាណង់  ភ្នំ បាណន់ ជាដើម  ទៅតាម រឿង ព្រេង ក្រោយ ៗ តមក ទៀត ... ។  ចំណែក មាន់ ទា ទាំង ទ្រុង ក៏ កើត ជា ភ្នំ ២ ផ្សេង គ្នា នៅក្បែរ ៗ គ្នា ហៅ ថា ភ្នំ ទ្រុង មាន់  ភ្នំ ទ្រុង ទា ។  តា គ្រាម តាង៉ែន ... ក៏ ស្លាប់ អណ្តែត ទៅ កើត ជា ភ្នំ តា គ្រាម  តាង៉ែន ។  ក្រពើ មុន ស្លាប់ ក៏ ខំ រើ បំរះ គោះ កន្ទុយ កើត ជា បឹង ១ ហៅ ថា បឹង កន្ទុយ ក្រពើ  និង ដកដង្ហើម ធំ កើត ជា បឹង ច្រមុះ ក្រពើ  លុះ វា ស្លាប់ ទៅ ក៏ កើត ជា ភ្នំ ក្រពើ ដោយ មើលទៅ មាន រូបរាង ជា ក្រពើ បេះ បិត  ( នៅ ក ក្រពើ មាន ដី ល្អាង មួយ មាន ពណ៌ ក្រហម ដូច ឈាម ដែល រាជកុល ខ្ញាល់ ហើយ គប់ ចាក់ សំលាប់ ក្រពើ )  នៅជាប់ ភ្នំ ក្រពើ មាន ភ្នំ មួយ ឈ្មោះ ភ្នំ អណ្តើក ។  ក្រោយ ឃើញ វិនាសកម្ម ដែល ជា ស្នាដៃ នាង សុវណ្ណ ម សា បែប នេះ  ចៅ រាជ កុល ក៏ បញ្ជារអោយ ពល សេនា ទៅ ចាប់ នាង សុវណ្ណ ម សាយកមក ប្រល័យ ជីវិត ចោល ។  គេ ក៏ សំលាប់ នាង កាត់ ក្បាល គ្រវែង ចោល កើត ជា ភ្នំ មួយ ឈ្មោះ ភ្នំ សង ក្បាល  ហៅ យារ ៗ មក ជា សង ក្បាន  ឯ ដៃ នាង យក ទៅ ចោល ជាប់ ឈ្មោះ ភ្នំ ដងរែក ដល់ សព្វ ថ្ងៃ  ពោះវៀន នាង ក៏ យក ទៅ ចិញ្ច្រាំ ចោល ហៅ ទី វាល នោះ តមក ថា វាល ចិញ្ច្រាំ ពោះ  ហើយ យោនី នាង ក៏ គេ ជៀគ្រវែង ចោល កើត ជា ភ្នំ ក្រពាយ នាង  ហៅ ក្លាយទៅជា ភ្នំ បន្ទាយ នាង ដល់ សព្វ ថ្ងៃ ។
រឿងរ៉ាវ ស្តីពី ប្រវត្តិ ទាក់ទង និង ភ្នំ សំពៅ ក្នុង រឿង ចៅ រាជ កុល និង នាង រំសាយ សក់ ក៏ សន្មត ថា ចប់ ត្រឹម នេះ ។
ដោយ គង់  មុនីរ័ត្ន  ហៅ តូរ៉ូ
ភ្នំពេញ  ១៨ តុលា ២០១៥
</doc>