
រឿង សួស្ដី  និង  អព្វ  មង្គល
សម័យ មួយ សិរី សួស្ដី  និង  អព្វមង្គល ជួប និយាយ គ្នា  អព្វ មង្គល សួរ ទៅ សិរី សួស្ដី ថា  " លោក មាន រិទ្ធ អំណាច ដូចម្ដេច ខ្លះ  ?"  ។  សិរី សួស្ដី ប្រាប់ ទៅ អព្វមង្គល ថា  " រិទ្ធ  អំណាច អញ ជា សិរី សួស្ដី នេះ ខ្លាំង ពូកែ ណាស់  សូម្បីតែ មនុស្ស ខ្ញុំ គេ  គេ ស្អប់ គេ មិន មេត្តា  តែ អញ ទៅ ស្ថិត កាលណា ឲ្យ អ្នក ខ្លះ ស្នេហា  ទំនុកបម្រុង ទាល់តែ បាន រាជសម្បត្តិ "  ។
ឯ សិរី សួស្ដី សួរ ទៅ អព្វមង្គល ថា  " រិទ្ធ អំណាច ឯង ដូចម្ដេច ខ្លះ  ?"  ។  អព្វមង្គល ឆ្លើយ ថា  " រិទ្ធ អំណាច ខ្ញុំ នេះ  បើ ស្ថិត នៅ ឈ្មោះ ណា បណ្ដាលឲ្យ គេ ស្អប់ គេ ខឹង  ខូចខាត សម្បត្តិ ទ្រព្យ វិនាស អន្តរាយ  សូម្បីតែ បាន រាជសម្បត្តិ ហើយ  ក៏ គង់ ថ្លោះ ធ្លោយ ធ្លាក់ខ្លួន ទៅជា ខ្ញុំ គេ បាន "  ។  អព្វមង្គល ចង់ ដឹង រិទ្ធិ សិរី សួស្ដី ក៏ ប្រាប់ ថា  " ខ្ញុំ ឃើញ ខ្ញុំ សេដ្ឋី ម្នាក់ ឈ្មោះ  អាតុល  សេដ្ឋី ប្រើ ឲ្យ ឃ្វាល គោ ក្របី  សព្វ ថ្ងៃ នេះ សេដ្ឋី ខឹង នឹង អាតុល ជេរ វាយ តែ សព្វ ថ្ងៃ ថា  ពុំ មើល ថែរក្សា ក្របី ឲ្យ ស្គមអស់ ។  ខ្ញុំ ចង់ឲ្យ លោក សិរិសួស្ដី ទៅ សណ្ឋិត នៅ អាតុល ខ្ញុំ សេដ្ឋី នោះ  បើ វា បាន រាជសម្បត្តិ ខ្ញុំ ក៏ ជឿ ថា លោក មាន រិទ្ធិ ខ្លាំង ពូកែ ប្រាកដ មែន "  ។  សិរី សួស្ដី ប្រាប់ ទៅ អព្វមង្គល វិញ ថា  " ឯង ចាំ មកគន់ មើល ចុះ  ថ្ងៃស្អែក នេះ អញ ចូលទៅ ស្ថិត លើ រូប អាតុល ខ្ញុំ សេដ្ឋី ហើយ  តែ អញ ចូលទៅ នៅ កាលណា យូរ បន្តិច ទៅ មុខ ជា អាតុល ខ្ញុំ សេដ្ឋី នោះ  វា បាន សោយ រាជសម្បត្តិ មិន ខាន "  ។
លុះ ព្រឹកឡើង ដល់ ពេល អាតុល បញ្ចេញ គោ ក្របី  អំពីក្រោល យក ទៅ ឃ្វាល  នោះ សិរី សួស្ដី ចូលទៅ ស្ថិត នៅ រូប អាតុល ៗ  ក៏ រីករាយ សប្បាយ ក្នុង ចិត្ត ប្លែក ពី ថ្ងៃ មុន  ។  ដល់ ពេលល្ងាច កៀង គោ ក្របី ត្រឡប់មក បញ្ចូល ក្រោល នៅ ផ្ទះ វិញ  ។  សេដ្ឋី ទាំង ប្ដី ប្រពន្ធ ឈរ មើល គោ ក្របី ត្រឡប់មក បញ្ចូល ក្រោល ឃើញ  អាតុល រាំងទ្វារ  ក្រោល គោ ក្របី ជាប់ ហើយ  ទើប ឡើង ទៅ អង្គុយ លើ ផ្ទះ សេដ្ឋី ជា ចៅហ្វាយ នៅ កន្លែង ខ្លួន ដូច សព្វ ដង  ។  សេដ្ឋី ទាំង ប្ដី ប្រពន្ធ កាល ឃើញ អាតុល ហើយ  ក៏ នឹក ក្នុង ចិត្ត អាណិត ថា  " ឱអាតុល អើយ ! កាលឃើញ អាតុល ទៅ ឃ្វាល ក្របី  អត់ បាយ ទល់ ល្ងាច ទើប បាន បាយ បរិភោគ ម្ល៉េះ សម វា ឃ្លាន យ៉ាងណា ទៅ  ?"  គិត ហើយក៏ ដាស់តឿន ខ្ញុំ កំដរ ស្រី ៗ ឲ្យ ដួស បាយ ស៊ី រាល់គ្នា  ។  ខ្ញុំ ស្រី ក៏ ដួស ភោជហារ ណា ដែល មាន ឱជា រស យក ទៅ ដាក់ ជូន សេដ្ឋី  ហើយប្រជុំគ្នា បរិភោគ  ។  សេដ្ឋី ប្ដី ប្រពន្ធ ហៅ អាតុល មក ជិត ចាប់ ម្ហូប ដែល មាន ឪជា រស  ឲ្យ បរិភោគ ៗ រួច សេដ្ឋី ប្ដី ប្រពន្ធ គន់ មើល កិរិយា ឫកពារ អាតុល នោះ រក ទាស់ ចិត្ត ត្រង់ណា គ្មាន  ។  បណ្ដា ជន ទាំង ស្រី ប្រុស  តែ បាន ឃើញ រូប អាតុល កាលណា  ក៏ មាន ចិត្ត ស្នេហា មេត្ត ពន់ ប្រមាណ  ។  ឯ សេដ្ឋី ប្ដី ប្រពន្ធ ជា ចៅហ្វាយ អាតុល នោះ និយាយ គិត គ្នា ថា  " យើង សព្វ ថ្ងៃ នេះ ឥត កូន  ទ្រព្យសម្បត្តិ ក៏ មាន ច្រើន  អំណឹះ តទៅ  បើ ឥត ពី យើង  ទ្រព្យសម្បត្តិ នឹង អន្តរាយ អាសារ ឥត ការ  គួរ យើង លើក អាតុល ឡើង ដំកើង ធ្វើជា កូន  កុំ ឲ្យ វា ឃ្វាល គោ ក្របី  ត្បិត អាតុល នេះ សាច់ ឈាម ឫកពារ  ល្អ ណាស់  ល្មម សម គួរ ជា កូន យើង បាន "  ។  ដល់ ពេលល្ងាច អាតុល ត្រឡប់ មកពី ឃ្វាល គោ ក្របី វិញ  សេដ្ឋី ទាំង ប្ដី ប្រពន្ធ  ឃើញ អាតុល រឹតតែ ស្នេហា ពន់ពេក  ក៏ ហៅ ឲ្យ បិរ ភោគ បាយ ជាមួយ  មិន ឲ្យ ឃ្លាត ឆ្ងាយ ពី ខ្លួន  គោ ក្របី មិន ឲ្យ ឃ្វាល ពី ថ្ងៃ នោះ តទៅ ។  សេដ្ឋី ទាំង ប្ដី ប្រពន្ធ យក សំលៀកបំពាក់  គ្រឿង មាស ប្រាក់ មក តុបតែង  ឲ្យ អាតុល ហើយ ប្រាប់ ថា  " ពី ថ្ងៃ នេះ ទៅ អញ ទុកឯង ជា កូន  ទ្រព្យសម្បត្តិ ទាំ ប៉ុន្មាន  អំណឹះ តទៅ  នៅលើ ដៃ កូន ឯង ទាំងអស់ "  ។  អាតុល ក៏ រីករាយ សប្បាយចិត្ត ជា ទីបំផុត  ។
លុះ អាតុល ចម្រើន អាយុ  ពេញ រូបរាង ឡើង ដោយ អំណាច សិរី សួស្ដី  រឹង រិត តែ ល្អ រក បុរស ឯណា នឹង មក ប្រៀបផ្ទឹម ស្មើ ពុំ បាន  ។  សេដ្ឋី  តែង ចូល គាល់ ព្រះមហាក្សត្រ ព្រឹក ល្ងាច  ពុំ ដែល លោះ ខាន ក៏ នាំយក អាតុល ជា កូន ទៅ គាល់ ផង  ។  ព្រះរាជា មាន បុត្រី តែ មួយ  ព្រះអង្គ ស្ដេច ចេញ ប្រថាប់ នៅ ក្រឡា ព្រះគំនាល់  ព្រះរាជ បុត្រី ក៏ ដិត ដោយ ក្រោយ ព្រះអង្គ មក  ។  កាល មហាសេដ្ឋី នាំ កូន ចូល ក្រាបបង្គំ គាល់  ព្រះមហាក្សត្រ ធ្មៀង ព្រះនេត្រ ឃើញ សេដ្ឋី និង កូន អង្គុយ គាល់ ទន្ទឹម គ្នា  ទ្រង់ ត្រាស សួរ ថា  " កូន សេដ្ឋី ឬ  ?"  សេដ្ឋី ទូល ថា  " កូន ទូលព្រះបង្គំ ជា ខ្ញុំ "  ។  ស្ដេច ទ្រង់ សសើរ ថា  " កូន សេដ្ឋី មាន រូប មាន ឫក ល្អ ណាស់ "  ។  ព្រះរាជ បុត្រី ក៏ នឹក ក្នុង ព្រះទ័យ ថា  " កូន សេដ្ឋី នេះ មាន លំអ នឹង រក បុរស ណា មក ផ្ទឹម ពុំ បាន  ធ្វើ ម្ដេច នឹង បានជា ស្វាមី អញ  ?"  ។
ដល់ ពេល គួរ  ស្ដេច និង រាជបុត្រី នោះ យាង ចូលទៅ ខាង ក្នុង វិញ  សេដ្ឋី ក្រាប ថ្វាយបង្គំ លា នាំ កូន ត្រឡប់មក ផ្ទះ ។  ដល់ ផ្ទះ កូន និយាយ នឹង សេដ្ឋី ថា  " សូម លោក ឳ លោក ម៉ែ មេត្តា  កូន  ទៅដណ្ដឹង ព្រះរាជ បុត្រី ស្ដេច ឲ្យ ខ្ញុំ ត្បិតកាល ខ្ញុំ ចូល គាល់ ជាមួយ  លោក ឳពុក  នោះ ខ្ញុំ បាន ឃើញ ច្បាស់  ព្រះរាជ បុត្រី នោះ ល្អ ណាស់  បើ មិន ដណ្ដឹង ឲ្យ ខ្ញុំ ទេ  ខ្ញុំ មុខ ជា ស្លាប់ មិន ខាន " ។  សេដ្ឋី ប្ដី ប្រពន្ធ ដោយ ស្នេហា កូន ពេក  ក៏ ប្រថុយ ខ្លួន រៀបតុ មាស ប្រាក់ ដាក់ គ្រឿង បណ្ណ ការជា ដង្វាយ  សុទ្ធតែ ពេជ្រ ពេញ ពាសច្រើន តុ  ។  លុះ ព្រឹកឡើង នាំ ដង្វាយ នោះ ទៅ រៀបចំ ក្នុង ទី ព្រះរាជ រោង  ។  ព្រះមហាក្សត្រ ស្ដេច ចេញមក ឲ្យ នា ហ្មឺន ធំ តូច គាល់  នៅជិត គ្រឿង បណ្ណាការដង្វាយ នោះ  ស្ដេច ត្រាស់ សួរ ថា  " សេដ្ឋី ដង្វាយ នេះ ប្លែក ណាស់  មាន ការ អ្វី  ?"  ។  សេដ្ឋី ប្ដី ប្រពន្ធ ក្រាបបង្គំទូល ថា  " សូម ព្រះតេជះ តម្កល់ លើ ត្បូង  សូម ទ្រង់ ជ្រាប ក្រោម ល្អង ធូលី ព្រះបាទ  សូម ទ្រង់ ប្រោស ព្រះរាជ ទាន ព្រះរាជ បុត្រី ផ្សំ នឹង កូនប្រុស ទូលព្រះបង្គំ ជា ខ្ញុំ "  ។  ស្ដេច ទ្រង់ ជ្រាប  ទ្រង់ ព្រះរាជានុញ្ញាត  ទ្រង់ ចាត់ មុខ ក្រសួង ឲ្យ រៀប ព្រះរាជ ពិធី សមរម្យ  ហោរា ថ្វាយ ឫក្ស  ទ្រង់ ផ្សំ ព្រះរាជ បុត្រី និង កូន សេដ្ឋី  ហើយ ផ្ទេរ ទាំងរាជ្យ សម្បត្តិ ឲ្យ គ្រប់គ្រង ផង  ។  ស្ដេច តុល និង ព្រះនាង មហេសី  លុះ បាន រាជសម្បត្តិ ហើយ  ក៏ បាន ប្រកបដោយ សេចក្ដីសុខ ឥត ទុក្ខា  មហា ប្រសើរ រៀង ទៅ  ។
និយាយ ពី រឿង អព្វមង្គល វិញ  កាល ជួប និង សិរី សួស្ដី ក៏ សួរ ថា  " លោក សិរី សួស្ដី ខ្ញុំ ជឿ ហើយ  ឃើញ ថា លោក មាន រិទ្ធិ ជួយ ស្ដេច តុល ឲ្យបាន រាជសម្បត្តិ មែន  ដូច្នេះ លោក មើល រិទ្ធិ ខ្ញុំ ម្ដង  សូម លោក លែង សណ្ឋិត រូប ស្ដេច តុល ទៅ "  ។  សិរី សួស្ដី ក៏ ថយ ចេញ ពី រូប ស្ដេច តុល ៗ ចេះតែ មួម៉ៅ ក្ដៅក្រហាយ  ព្រះនាង មហេសី  ស្រី បរិវា ក៏ ពុំ សូវ យកចិត្តទុកដាក់ គោរព ប្រណិបត្តិ  បណ្ដាលចិត្ត ឲ្យ ខឹង ស្អប់ ស្ដេច តុល  អស់ លោក ចតុស្ដម្ភ ទាំង ប៉ុន្មាន  ក៏ ពុំ សូវ ចូលចិត្ត  គិត ចង់ឲ្យ ព្រះរាជ បិតា ក្មេក យក រាជសម្បត្តិ វិញ  ។  ចំណែក  ស្ដេចតុល ចេះតែ ក្ដៅក្រហាយ  អន្ទះអន្ទែង ចង់ ទៅ ក្រសាល ទី ទំនាប មាត់ បឹង ក្រៃពេក  ក៏ នាំ ព្រះនាង មហេសី ស្រី បរវា ចេញ ទៅ ក្រសាល  លុះ ទៅដល់ ក៏ ចាត់ ឲ្យ ធ្វើ ព្រះពន្លា ស្នាក់ ក្រសាល  ។  ទី មាត់ បឹង នោះ ឮ តែ សព្ទ ត្រ ដោក ក្របី  ស្ដេចតុល ក៏ ភ្នក នឹក អាណិត ខ្លួន កាល នៅ ជា ខ្ញុំ មហាសេដ្ខី ដែល គេ ប្រើ  ឲ្យ ឃ្វាល ក្របី ហើយ ទ្រង់ ព្រះកន្សែង ខ្សឹក ខ្សួល  ។  ព្រះនាង មហេសី សួរ ថា  " ម្ចាស់ បង ហេតុ អ្វី ក៏ ទ្រង់ ខ្សឹក ខ្សួល ម្ល៉េះ  ?"  ស្ដេច តុល ប្រាប់ ព្រះនាង មហេសី តាម ត្រង់ ថា  " លាក់បាំង អី អ្នក អូន អើយ  ខ្លួន បង នេះ មិន មែន ជា កូន សេដ្ឋី ទេ  ពី ដើម បង ជា ខ្ញុំ សេដ្ឋី ៗ គេ ប្រើ ឲ្យ ឃ្វាល គោ ក្របី  ឥឡូវ ឮ ត្រដោក ក្របី  បង នឹក ស្រងេះ ស្រងោច អាណិត ខ្លួន បានជា បង យំ "  ។  ព្រះនាង មហេសី បាន ឮ ហើយ  ក៏ នឹក ទោមនស្ស ក្នុង ព្រះទ័យ ជា ពន់ពេក ថា  " ឱ ព្រះបិតា  ពុំ គួរ ផ្សំ ផ្គុំ កូន ផ្ទេរ ទាំង រាជសម្បត្តិ ឲ្យ ទៅ ខ្ញុំ គេ សោះ "  ខ្ញាល់ ហើយក៏ នាំស្ដេច តុល  និង ស្រី បរវា ដែល ទៅ តាម ហែ ទាំង ប៉ុន្មាន  ត្រឡប់ ចូល ព្រះរាជ វាំង វិញ  ចូល ក្រាបទូល ព្រះវរ រាជ បិតា មាតា វិញ  តាម រឿង ដែល ស្ដេច តុល យំ គ្រប់ ការ  ។  សម្ដេចវរបិតា ទ្រង់ ជ្រាប ហើយ  ទ្រង់ ព្រះក្រោធ ពន់ ប្រមាណ  ទ្រង់ ត្រាស់ ឲ្យ សេដ្ឋី ទាំង ប្ដី ប្រពន្ធ មក ដៀល ត្មះ ជា ទម្ងន់  ហើយ ប្រគល់ ស្ដេចតុល ឲ្យ ទៅ សេដ្ឋី ប្ដី ប្រពន្ធ នាំយក ទៅ ផ្ទះ វិញ  ។  ឯ រាជសម្បត្តិ ស្ដេច ទ្រង់ គ្រប់គ្រង វិញ  ។  សេដ្ឋី ប្ដី ប្រពន្ធ នាំ អាតុល ទៅដល់ ផ្ទះ  ហើយ ជេរ វាយ ត្មិះ តិះដៀល លែង រាប់អាន ជា កូន  ឲ្យ អាតុល ឃ្វាល គោ ក្របី ទុក ជា ខ្ញុំ ដូច ដើម  ។
មាយាទ ថ្លៃ ឲ្យ យក  មាយាទ ថោក ឲ្យ វៀរ
ប្រជុំ រឿង ព្រេង ខ្មែរ ភាគ ១
ប្រជុំ រឿង ព្រេង ខ្មែរ
</doc>